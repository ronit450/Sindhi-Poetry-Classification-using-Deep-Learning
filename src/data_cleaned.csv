Couplets,Poet
"هي عشق ڏسو منهنجي جوڀن جي نشاني آ۔
by USTAD BUKHARI",Ustad Bukhari
"هي عشق ڏسو منهنجي جوڀن جي نشاني آ۔
مرحوم امنگن جي جيون جي نشاني آ۔",Ustad Bukhari
"ڪنهن ڪنهن کي وجهان ڇلڙا، ڪنهن ڪنهن کي مکيان خوشبو،
هن شهر کي آڇي مون شعرن جي نشاني آ۔",Ustad Bukhari
"گهوُري ته جگر گهائي، مُرڪي ته مکي مرهم،
هر سونهن کي سمجهان ٿو سڄڻن جي نشاني آ۔",Ustad Bukhari
"ڏس جوش ڏڪي ٿو پيو ء هوش بڪي ٿو پيو،
ته به تن ۾ تمنائون، جشنن جي نشاني آ۔",Ustad Bukhari
"احساس جي الماڙي، هر رئڪ تي تقريرون،
شاعر جي اڪيلائي، جشنن جي نشاني آ۔",Ustad Bukhari
"اٿ ميڙ اهي ٺڪريون، دل ڪنهن جي ٽُٽي پئي آ،
هي خاڪ به کڻ ڪنهنجي، نيڻن جي نشاني آ۔",Ustad Bukhari
"مايوس هوائن کان اٿ منهنجون اميدون وٺ،
دانهن جي پلاندن ۾ نغمن جي نشاني آ۔",Ustad Bukhari
"استاد جي البم ۾ گُل ٽاڪ ڀلي دلبر،
هي خار به رک تنهنجي گلشن جي نشاني آ۔",Ustad Bukhari
 ,Ustad Bukhari
 مان ڀڙڪان ٿو۔,Ustad Bukhari
"اوهان سمجهو ٿا چمڪي ٿو، مان ڀڙڪان ٿو،
جهجهڙ ۾ ڪو ته جهئونڪي ٿو، مان ڀڙڪان ٿو،",Ustad Bukhari
"ڀلي سيڪويو اوهان پنهنجون ڳڱيل سوچون،
مٿان پارو به ڪڙڪي ٿو، مان ڀڙڪان ٿو،",Ustad Bukhari
"هي يارو معجزو ڪونهي، نظارو نينهن جو آهي،
برابر مينهن برسي ٿو، مان ڀڙڪان ٿو،",Ustad Bukhari
"مان پروانو ته ناهيان، آهيان پوپٽ پر،
جي گل ڪو شمع بڻجي ٿو، مان ڀڙڪان ٿو،",Ustad Bukhari
"نه چئه پٿر، کڻي پٿر به سمجهو پر،
اچيو چقمق جي چهٽي ٿو، مان ...",Ustad Bukhari
 ,Ustad Bukhari
لُڇون ڇو نه جاني، پڇون ڇون نه پيارا۔,Ustad Bukhari
"نه توکي لهون ٿا نه توکي لڀون ٿا،
يڪو هڪ ٻئي کي وڃايو وتون ٿا۔",Ustad Bukhari
"اسين سمنڊ ناهيون جو ڪو دنگ روڪي،
اسين وقت وانگي اورانگهي لنگهون ٿا۔",Ustad Bukhari
"نه ڪو عشق چرچو نه ڪو حسن چسڪو،
ٻنهي جي مچڻ ۾ پچون ٿا نچون ٿا۔",Ustad Bukhari
"پري کان نهارين ته تاڻيو ملڻ لئه،
ملون ٿا ته اڳتي کان اڳتي وڌون ٿا۔",Ustad Bukhari
"گهڙيء کي گهڙي زندگيون ٿا سنواريو،
ڪتيء کي ڏسي ڪهڪشائون ڪٿيون ٿا۔",Ustad Bukhari
 ,Ustad Bukhari
گهڻو اداس نه ٿي جو اجهائجي نه وڃين۔,Ustad Bukhari
"گهڻو اداس نه ٿي جو اجهائجي نه وڃين،
وڏو جهان آ غم جو، وڃائجي نه وڃين۔",Ustad Bukhari
"هي جام، جام تي پيئندي ٿي رهندو تاس وڌي،
ته احتياط، اڃا بي اجائجي نه وڃين۔",Ustad Bukhari
"رکين ته چنڊ سا رک چاهه، ڏي ڇڏي تارا،
متان هزار ذريون ٿي ورهائجي نه وڃين۔",Ustad Bukhari
"خلوص، چنگ نه ٿي جو بکيا وتن چارڻ،
کڄي، اير جي در تي وڄائجي نه وڃين۔",Ustad Bukhari
"ٽڪر به ٿي متان نانگڻيون نچن توتي،
ڪڪر نه ٿي جو گگن ۾ نچائجي نه وڃين۔",Ustad Bukhari
 ,Ustad Bukhari
ماشاءَالله۔۔,Ustad Bukhari
"ديد گلابي دلبر تنهنجي،مرڪ چنبيلي ماشاءَالله ،
نازڪ انگڙا،ريشم ڪپڙا،دل پٿريلي،ماشاءَالله،",Ustad Bukhari
"طرحين رنگ طبيعت تنهنجي،دنيا وانگر دور نيارا،
ڪٿ نخريلي،ڪٿ اربيلي،ڪٿ شرميلي، ماشاءَالله",Ustad Bukhari
"ڪڏهين اڪيلي مون وٽ منهنجي ،هوءَ سرهائي ناهي آئي،
اڄ به اٿس ڪاڳوڙهي ڳڻتي،ساڻ سهيلي ، ماشاءَالله",Ustad Bukhari
 ,Ustad Bukhari
"سونهن تنهنجي سنگيت جهڙي آ،
 گفتگو، لوڪ گيت جهڙي آ۔ ",Ustad Bukhari
"تنهنجي گهر جي ڀت تي هٿ رکيم، پت ڪر،
 ڇو ته مون لئه مسيت جهڙي آ۔ ",Ustad Bukhari
"پيڙ تي پيڙ، جاري جيوت ۾،
 پو به پياري پريت جهڙي آ، ",Ustad Bukhari
"عشق ۾ شرم، عيب آهي پر،
 ڪا حماقت ڪريت جهڙي آ۔ ",Ustad Bukhari
"اوت، استاد، تنهنجي امرت جو،
جوت تر جي اجيت جهڙي آ۔",Ustad Bukhari
 ,Ustad Bukhari
" جي شاعري​ 
ڪٿي محل ماڙيون، ڪٿي گهر ڪکاوان ڏٺاسين۔​ڪٿي بخمل بدن تي، ته ڪٿي انگ اگهاڙا ڏٺاسين۔
ڪٿي ڪتا ڪارن ۾، ته ڪٿي پوڙها پيادل ڏٺاسين۔
عجب ڪرشمو آ ،،،،، استاد،،،،الله جو،،،،،،،،،،،،،،،،،
ڪٿي ڪڪڙ بادام کائين، ته ڪٿي بک ۾ مرندي ماروئڙا ڏٺاسين۔۔۔۔۔۔۔​ ​​ ​
 ",Ustad Bukhari
" جي شاعري​ 
 ​ ​ ​نه توکي لهون ٿا نه توکي لڀون ٿا،
يڪو هڪ ٻئي کي وڃايو وتون ٿا۔",Ustad Bukhari
"اسين سمنڊ ناهيون جو ڪو دنگ روڪي،
اسين وقت وانگي اورانگهي لنگهون ٿا۔",Ustad Bukhari
"نه ڪو عشق چرچو نه ڪو حسن چسڪو،
ٻنهي جي مچڻ ۾ پچون ٿا نچون ٿا۔",Ustad Bukhari
"پري کان نهارين ته تاڻيو ملڻ لئه،
ملون ٿا ته اڳتي کان اڳتي وڌون ٿا۔",Ustad Bukhari
"گهڙيء کي گهڙي زندگيون ٿا سنواريو،
ڪتيء کي ڏسي ڪهڪشائون ڪٿيون ٿا۔",Ustad Bukhari
"لُڇون ڇو نه جاني، پڇون ڇون نه پيارا،
نگاهون اٿئون ء زبانون رکون ٿا۔",Ustad Bukhari
"داو ئي اها آ ته ٿيو درد ڀائي،
جدائيء ۾ بيجا بخاري رجهون ٿا۔​ ​ 
​
 ",Ustad Bukhari
Couplets,Poet
"وَحۡدَہٗ جَي وَڍِيا، ڪِئا اِلّاَاللهَ اَڌَ،
سِ ڌَڙَ پَسِي سَڌَ، ڪِه اَڀاڳِيَ نہ ٿِئي.",Shah Bhitai
"وَحۡدَہٗ لا شَرِيکَ لَهٗ، اِيُّ ھيڪَڙائِيَ حَقُّ،
ٻِئائِيَ کي ٻَکُ، جَنِ وڌو سي وِرَسِئا.",Shah Bhitai
"پاڻِهۡ پَسي پاڻَ کي، پاڻِهۡ  ئِي محبوبُ،
پاڻِهۡ خَلقي خُوبُ، پاڻِهۡ ئِي طالبُ تِن جو.",Shah Bhitai
"سو ھِيُ، سو ھُو، سـو اَجلُ، سو اللهُ،
سو پِرين، سو پَساھُ، سو ويرِي، سو واھَرُو.",Shah Bhitai
"پڙاڏو، سو سَڏُ، وَرُ وائِيَ، جو جَي لَھين،
ھُئا اَڳِھِمۡ گَڏُ، ٻُڌڻَ ۾ ٻَہ ٿِئا.",Shah Bhitai
"ايڪُ قَصَرُ، دَرَ لَکَ، ڪوڙِين ڪَڻِسِ ڳِڙکِيُون،
جيڏاہُ ڪريان پَرَکَ، تيڏاہُ صاحبُ سامُهون.",Shah Bhitai
"اَگِهي آَگهائِي، رَنجُ پِرِيان کي رَسيو،
چَکِيَم چڱائِي، سورانگهي سُورِيءَ تان.",Shah Bhitai
"سُورِيءَ سَڏُ ٿِيو، ڪا ھَلَندِي جيڏِيُون؟
وَڃَڻُ تَنِ پِيو، نالو نيِهُ ڳِنَنِ جي.",Shah Bhitai
"سُورِيءَ مَٿي سيڻَ، ڪِھَڙي ليکي سَنَرا؟
جيلَه لَڳا نيڻَ، تي سُورِيائي سيجَ ٿِي.",Shah Bhitai
"سُورِيَ چڙهڻُ، سيڄَ پَسڻُ، اِيُ ڪَمُ عاشِقَنِ،
پاھُون ڪِينَ پَسَنِ، سائُو ھَلَنِ سامُها.",Shah Bhitai
"ڪاتِي تِکِي مَ ٿيي، مَرُ مُنِيائي هوءِ،
مانَ وِرمَنِ توءِ، مون پريان جا هَٿڙَا.",Shah Bhitai
"ڪاتي جا قريبَ جي، سا هَڏَ چِيري چَمُ،
عاشقَن پَھِجو اڱُ، للهِ ڪارڻِ وَڍئو.",Shah Bhitai
"جان وَڍين تان ويهُ، نہ تہ وٺِئو واٽَ وانءُ تون،
هِيُ تَنِين جو ڏيهُ، ڪاتِي جَنِين ھَٿَ ۾.",Shah Bhitai
"سِرُ جُدا، ڌَڙَ ڌارَ، دوڳَ جَنِين جا ديڳ ۾،
سي مَرُڪن پَچارَ، ھَڪيا جَنِ جي هَٿَ ۾.",Shah Bhitai
"ديڳيين دوڳَ ڪَڙهنِ، جِتِ ڪَڙِيين ڪَڙَڪو نہ لھي،
تِتي طَبِيبَنِ، چاڪَ چِڪَندا ڇَڏئا.",Shah Bhitai
"سِسِي سي گُهرَنِ، جَي واٽِندَڙَ وِچَ ۾،
اُوءِ ڪِي ٻئو پُڇَنِ، سَرو جَنِ سَنباھِيو؟",Shah Bhitai
"مُلِ مَھَنگو قَطَرو، سِڪَڻُ شَھادتَ،
اَسان عِبادَتَ، نَظَرُ نازُ پِرِيَنِ جو.",Shah Bhitai
"ھَڏِ نہ وَڻي ھاڻِ مُون، ويڄَنِ جِي وِصالَ،
هِنَ مُھجي حالَ، حَبِيبُ ئِي ھادي ٿِئو.",Shah Bhitai
"سوئِي راھَ رَدِّ ڪري، سوئي رَهَنُماءُ،
وَتُعِزُّمَنۡ تَشَآءُ وَتُذِلُّ مَنۡ تَشَآءُ.",Shah Bhitai
"سِڪين ڪُهۡ سلام کي، ڪَرين ڪُهۡ نہ سَلامُ؟
ٻِئا دَرَ تَنِ حَرامُ، اِيُ دَرُ جَنِين دَيکئو.",Shah Bhitai
"مِٺايا مِٺو گَهڻون، ڪَڙو ناھِ ڪلامُ،
سُڪُوتُ ئِي سلامُ، پِريان سَندي پارَ جو.",Shah Bhitai
"پِريان سَندي پارَ جِي، مِڙَئِي مِٺائِي،
ڪانِه ڪَڙائي، چَکين جَي چَيت ڪَري.",Shah Bhitai
"ڄاڻِي ٻُجهي جَنِ، توسين سُورَ سَڃَ ڪِي،
تون ڪِيَ سنديُون تَنِ، پَرَ سين پَچارون ڪرين.",Shah Bhitai
"حَبِيبَنِ هيڪارَ، مَنجها مَھَر سڏُ ڪِئو،
سو مون سڀَ ڄمارَ، اورڻُ اُھوئِي ٿِئو.",Shah Bhitai
"ڪُھِنِ تان ڪَرَ لَھَنِ، ڪَرَ لَھَن تان ڪُھِنِّ،
سيئِي ماءِ مُھَنِّ، سيئِي راحَتَ رُوحَ جِي.",Shah Bhitai
"جان ڪي ڪَري طَبيبُ، دارُون هِنَ دردَ جا،
هَڻيو سي حبيبُ، اُکوڙيو اَڌَ ڪَري.",Shah Bhitai
"هَڻُ حَبِيبَ! هٿُ کَڻِي، ٿيڪ مَ ٿورو لاءِ،
پرين! تنھنجي گهاءِ، مَران ته مانُ لَهان.",Shah Bhitai
"جِتِ حَبيبَ هَڻن، نائُڪَ پَري نينهن جِي،
تتي طبيبَنِ، وِڄا وَڃي وِسَري.",Shah Bhitai
"هَڻين جي حَبيبَ! مَحبَتي مَيا ڪري،
پُڇان ڪِينَ طَبِيبَ، هوندَ گهائنِ سين ٿي گهارِيان.",Shah Bhitai
"چوري چَنگُ، ٻَنگُ لهِي، حَبيبَنِ هنيوس،
ٻُجهان ٻاڻُ لڳوس، ڪاناريو ڪَرَ کڻي.
",Shah Bhitai
"اَڄُ پُڻ ڪَنجهو ڪَنجهَه، واڍوڙڪي مَنهَين،
جُي پُڻ پين سَنجهَه، هُوءِ پِنيُون هُوءِ پَٽِيُون.",Shah Bhitai
"اَڄُ پُڻ ڪهڙي دانهن، واڍوڙڪيءَ مَنهين،
ويڄَ ورائي ٻانهن، چوري چاڪَ نِهاريا.",Shah Bhitai
"ويچارا واڍوڙَ، سَدا شاڪِر سُورَسين،
تاڻِينِ مَٿي توڙ، اوري ڪَنِ نه آسرو.",Shah Bhitai
"ويڄَنِ سين وائيءَ پِيا، ڪِري نه ڪيائون،
جي پَندِ پارِيائُون، ته سِگهائي سَگها ٿِيا.",Shah Bhitai
"ويڄَن سين وائيءَ پيا، ڪِرِي ڪَنِ نه پاڻِ،
اَگها ان اُهڃاڻ، پَسو! سُور سِجهائيا.",Shah Bhitai
"آهي گهڻو اَگهَن جو، تَرَسُ طَبِيبَن،
ڪَيو وَسُ ويڄَن، تان ڪِري ري ڪِينَ ٿئي.",Shah Bhitai
"تَرَسُ طَبِيبَن جو، جَڏَن ڪيو نه جات،
جي ويڄن جي واتِ، دارُونئان سي دُورِ ٿيا.",Shah Bhitai
"اَگها ئي سگها ٿيا، جي ويٺا وَٽِ ويڄَن،
ترسِي طَبيبَنِّ، چيٺي هوند چڱا ڪيا.",Shah Bhitai
"پاڙي ويڄَ هُئامِ، تان مُون مُورُ نه پُڇيا،
تيلاهيِن پِيامِ، موريسَرَ اَکيَنِ ۾.",Shah Bhitai
"هارِئا! تو هِرِي، ڪُپَڇُ ڪايا سين ڪِيو،
ڪَرِيين جي ڪِرِي، ته تون تَوانو ٿِيين.",Shah Bhitai
"ويڄَ! مَ ٻُڪِي ڏي، اَلا! چَڱِي مَ ٿيان،
سَڄَڻُ مانَ اَچي، ڪَرَلاهُو ٿِي ڪَڏِهين.",Shah Bhitai
"هاريا ويڄَ مُياسِ! سُڌِ نه لهن سُورَ جِي،
پرِيان کي چَوندياس، ته تَرَسُ طَبيبَنِ ڇَڏِيو.",Shah Bhitai
"ويهَڻُ ويڄَنِ وَٽِ، جي سِکين ته سَگهو ٿيين،
اَڳِين عادَتَ مَٽِ، ته اَگها! عاجِزُ نه ٿِيِين.",Shah Bhitai
"هُئين ته ويڄَنِ وَٽِ، تون ڪيئن جِيءَ جَڏو ٿيين؟
سِرُ ڏيئِي ۾ سَٽِ، ڪُه نه ڪِيَئِي ڊڀَڙا؟",Shah Bhitai
"ڪُٺِيَس ڪُويڄَنِ، تَنَ طبيبَ نه گَڏِيا،
ڏيئي ڏَنڀَ ڏَڏَنِ، پاڻان ڏِيلُ ڏُکوئيو.",Shah Bhitai
"اَگهَنِ مِڙِي اَڄُ، ڪِيو سَڏُ صِحَتَ کي،
ڏورِ، ڏُکَندا ڀَڄُ، مِهرِيءَ مُنهن ڏيکاريو.",Shah Bhitai
"پُرِي پَتَنگَ آئيا، سِرِي سَهائٖي هيٺِ،
ٿِيندا ڏيٺاري ڏيٺِ، مَٿو ڏِيندا مَچَ کي.",Shah Bhitai
"پَچائي پَهاڻُ، جَنِ رَساڻِئو رُڪَ کي،
تَنِين سندو ڄاڻُ، آهي آڳَڙِيَنِ کي.",Shah Bhitai
"سِرُ سانداڻِ ڪري، پُڇِجِ گَهرُ لُهارَ جو،
ڌَڪَنِ هيٺِ ڌَريٖ، ماَن گَڏيئِي رُڪَ سين.",Shah Bhitai
"سَهين جيئن سانداڻِ، ڌَڪَنِ مَٿي ڌَڪَڙا،
وَهِه وِڃائي پاڻِ، ڏي ڏَٻائُون ڏڱرين.",Shah Bhitai
"ٻارِيو اُجهائِين پِرِين، اُجهايو ٻارِينِ،
مون کي ٿا مارِينِ، لُئا لُهارَنِ جا!",Shah Bhitai
"اَڄُ آڳَڙِيا آئِيا، سُوڌا سِراڻِي،
پياري پاڻِي، تيغُون ڪَندا تِکِيُون.",Shah Bhitai
"اَڄُ آڳَڙِيا آئِيا، سائُو ڪٖي سُڄاڻَ،
لاهِيندا مورِياڻَ، رُڪُ ڪَرِيندا پَڌرو.",Shah Bhitai
"سَرَها ڏِٺَمِ سٖي، جَنِ ساڃاءِ سِراڻِ سين،
تَيغَ تَنِين جي کي، ڪَٽُ نه لڳي ڪَڏهِين.",Shah Bhitai
"ايڪُ پِيالو! ٻه ڄڻا، عشقُ نه ڪري اَڌَ،
اِيَ تان ساعِرَ سَڌَ، ڪَيئِي جا قوال سين.",Shah Bhitai
"جيڏانهن قاتِلَ ڪوڙَ، اَکيُون اوڏانهين کَڻي،
وِهُ تَنِين جِي ووڙَ، جَنِين سانگُ نه ساهَ جو.",Shah Bhitai
"اَکِيون اوڏاهين کَڻي، جيڏانهن قاتلَ ڪُلِ،
مَٿو ڪَنِ نه مُلِ، پِڪَ برابر پانهنجو.",Shah Bhitai
"قاتِلُ ڪمائِي ڪَري، وِهُ ماکِي جي ڪَنِ،
وَٽان ويهِي تَنِ، پِيج ڪي پياليُون.",Shah Bhitai
"آڻي اُتَرَ واءَ، موکِيءَ مَٽَ اُپَٽِيَا،
مَتارا تنهين ساءَ، اَچَنِ سِرَ سَنباهِيو.",Shah Bhitai
"جُہُ سٖي اَڱڻِ آئِيا، ته سَرو ڪَندا سُڃَ،
سائِي ٿينديَنِ اُڃَ، هِي پِيتو! هُو آڻِ ڪِي!",Shah Bhitai
"موکي چوکي نہ ٿئي، اصل اوڇي ذات،
وَٽُيون ڏيئي واتِ، متارا جنھن مارِيا.",Shah Bhitai
"مَتارا مَرِي وِيا، موکِي! تون نَه مَرين!
ڪيٖهِي پَرِ پَرين، ڏُکِي! ڏاتارَنِ ريٖ؟",Shah Bhitai
"مَتارا مَرِي ويا، مَوکِي! تُون ڀِي مَرُ،
تنهنجو ڏوس ڏَمَرُ، ڪونَه سَهَندو اُنِ ريٖ.",Shah Bhitai
"اَڃا کُوريٖ ماڳَ، مَٽَ، ڪُٽِڪا، ڪَٽَ گهڻا،
لاهي ويٖههُ مَ لاڳَ، موکِي مَتارَن جا.",Shah Bhitai
"آٽِي ٿِيءُ اَڱارُ، کامِي کِردارَنِ سين،
پَسين سي ڀَتارَ، پُرِ پِيتوئي جَنِ سين.",Shah Bhitai
"ڪَلاڙِ نِئُون ڪاءِ، مَتِ نه سِکين مون هِنيان!
رُوئنديٖ راتِ، وِهاءِ، چِڪائيندي بَٺِيون.",Shah Bhitai
"موکِيءَ مَٽَ اُپَٽِيا، اَڇا اڱڻ ڌارِ،
اِيندا تو دَربارِ، وِهَ پِيَئندا وَٽِيون.",Shah Bhitai
"ڏِنٖي ڏُکويا، اَڻَ ڏِنٖي راضِي ٿِيا،
صُوفِي تي ٿِيا، جيئن ڪِين کنيائون پاڻ سين.",Shah Bhitai
"صُوفِيءَ صافُ ڪيو، ڌوئِي وَرَقُ وُجودَ جو،
تنهان پوءِ ٿِيو، جِيئَري پَسَڻُ پِرينءَ جو.",Shah Bhitai
"صُوفِي چائين، سَڌَ ڪرين، صُوفِينِ اِيءَ نه صَلاحَ،
ڪاٽي رَکُ ڪُلاهه، وِجُهه اُڇَلي آڳِ ۾.",Shah Bhitai
"عالَمُ آئونءَ ساڻُ، ڀَريو ٿو ڀيٖرَ ڪري،
پاڻَ نه آهي ڄاڻُ، مانڊِيءَ مَنڊُ پَکيڙِيو.",Shah Bhitai
"طالِبُ ڪَثَرَ، سُونهن سَرُ، اَندرِ رُوميءَ راءِ،
ماڙُهو اِتِ ڪِياءِ، مَنڊُ نه پَسين مَنڊِيو!",Shah Bhitai
"طالِبُ ڪَثَرَ، سُونهن سَرُ، اِيَءَ رومِيءَ جي رُوءِ،
جَنِين ڏِٺِي جُوءِ، تَنِين ڪُڇيو ڪينِڪي.",Shah Bhitai
"طالِبُ ڪَثَرَ، سُونهن سَرُ، رُومِيءَ چيو آهي،
تاڙِي جٖي لاهي، ته مَنجَهئيِن مُشاهِدو ٿٖئي.",Shah Bhitai
"طالِبُ ڪَثَرَ، سُونهن سَرُ، اِيَءَ رومِيءَ جِي رِهاڻَ،
پِهرِين وِڃائِڻُ پاڻِ، پَسَڻُ پوءِ پِرِيَنِ کي.",Shah Bhitai
"طالِبُ ڪَثَرَ، سُونهن سَرُ، اِيَءَ رومِيءَ جِي راحَتَ،
جَنِين ڏِٺِي سَتَ، تَنِين ڪُڇيو ڪِينَڪِي.",Shah Bhitai
"طالِبُ ڪَثَرَ، سُونهن سَرُ، اِيَءَ رومِيءَ جِي اوطاقَ،
جي ڀَڄــٖي دَرُ فِراقَ، ته منجهئِين مشاهِدو ٿئـٖي.",Shah Bhitai
"ٿِيا رَسِيلا رَحمانَ سين، سَڳَرُ سُونهِينِ جي،
آئيون تَنِين کي، واڌايُون وِصالَ جُون.",Shah Bhitai
"سا سِٽَ نه سارِينِ، اَلِفُ جنهن جي اَڳَ ۾،
ناحَقُ نِهارِينِ، پَنا ٻِيا پرينءَ لَئي.",Shah Bhitai
"عاشِقُ عَزازِيلُ، ٻيا مِڙَئي سَڌَڙِيا،
مَنجهان سِڪَ سَبِيلَ، لَعنتِي لالُ ٿِئو.",Shah Bhitai
"وِسَريومِ سَبَقُ، پِهرين سِٽَ نه سَنڀَران،
اَڃا هِيءُ وَرَقُ، هَئــٖي! مُطالِع نه ٿِيو!",Shah Bhitai
"ڪيو مُطالعُ مون، هُو جو وَرَقُ وِصالَ جو،
تنهن ۾ تُون هِين تُون، ٻِي لاتِ نه لَحظـٖي جيتري.",Shah Bhitai
"اَکَرَ ڇُتـٖي هيڪَڙي، ٻَهُون جي نه ٻُجَهنِ،
ڪوهُ ڪِبو کي تَنِ، سَڄِي سُڻائي ڳالهڙي.",Shah Bhitai
"پَڙِهيو ٿا پَڙَهَنِ، ڪَڙَهَنِ ڪينَ قُلُوبَ ۾،
پاڻان ڏوهَه چَڙَهَنِ، جِيَ وَرَقَ وَرائِنِ وِتَرا.",Shah Bhitai
"اَکَرُ پَڙههُ اَلِفَ جو، وَرَقَ سَڀِ وِسارِ،
اَندَرُ تُون اُجارِ، پَنا پَڙهندين ڪيترا.",Shah Bhitai
"جيئن جيئن وَرَقَ وَرائِييٖن، تيئن تيئن ڏِٺو ڏوهُه،
تِنهن ڪَهڻيءَ ڪِبو ڪوهُ، جي رَهڻِيءَ رهيو نه سُپِرِين.",Shah Bhitai
"ڪاتِبَ لِکيٖن جيئن، لايو لامُ اَلِفَ سين،
اَسان سَڄَڻُ تيئن، رَهيو آهي رُوحَ ۾.",Shah Bhitai
"ڪو ٿو ڪاڳَرَ ڪورِييٖن، ويٺو وڃاييٖن مَس،
ڏورِ تِئائِين ڏسُ، اَکَرَ جِئائِين جُڙيا.",Shah Bhitai
"هارائِجِ هِنئييٖن ۾، اَلِفَ سَندي اوڙَ،
ته ڪِتابَن جي ڪوڙَ، منجهان ئِي مَعلومُ ٿِئـٖي.",Shah Bhitai
"ڪوڙييٖن ڪِتابَن ۾، حرفُ مِڙوئي هيڪُ،
جي تو نَظَرَ نيڪُ، ته بِسمِ اللهِ ئي بَس ٿئي.",Shah Bhitai
"مُلئين مُٺي، ماءُ! جنهن پِتو ڦِٿو پيٽَ ۾،
سُڃاڻِي اَللهُ، ٽُٻِي ڏِنائين ڌوڙِ ۾،",Shah Bhitai
"اَحد، اَحمَدُ پاڻُ ۾، وِچان مِيمُ فَرَقُ،
آهي مُستَغَرقُ، عالَمُ اِنهِيءَ ڳالهه ۾.",Shah Bhitai
"دائُودِي دَيُون ڪَري، رَڪَنِ ڪونِهي رَنگُ،
گهوڙِيءَ هيٺِ اَيَنگُ، ڪاهِيو پاکَرِئينٖ هَڻي.",Shah Bhitai
"دائُودِي دَيُون ڪَري، رَڪَنِ ڪونِهي چيتُ،
گهوڙِيءَ هيٺِ سُچيتُ، ڪاهِيون پاکَرِئيٖن هَڻي.",Shah Bhitai
"او قابِيلَ! اکين سين، تِيرَ چَلايا تو،
ٻِيو مَرُ ماري سو، جنهن جو پهريون پُورو نَه ٿئٖي.”",Shah Bhitai
"جي هُو پائِنِ ڪانُ ڪمانَ ۾، ته نَئِي ڏِجِ سِينو،
ڪِجي نه ڪِينو، وَڃِي دَرِ دوستنِ جٖي.",Shah Bhitai
"پائي ڪانُ ڪَمانَ ۾، مِيان! مارِ مَ مون،
مون ۾ آهِين تون، مَتان تنهنجو ئِي توکي لڳي.",Shah Bhitai
"ڪَيو ڇَڏِينِ ڪانُ، هَڏِ نه هَڻائِينِ ٿا،
ٿِيا جي نِيشانُ، ته پهرئين سان پُورا هئا.",Shah Bhitai
"لورِي جِتِ لَڳومِ، اُتِ اُڀوئِي آهِيان،
سُورِهيه پِرِين سَندومِ، مانَ ٻاجهائٖي ٻِيو هَڻٖي!",Shah Bhitai
"عاشِقَنِ اَللهَ جِي، مَحبَتَ رَکِي مَنِ،
سَندِي سِڪَ پِرِيَنِ، تَنَ ۾ آهي تَنِ جي.",Shah Bhitai
"عاشِقَنِ اَللهُ، ويرو تارِ نه وِسَري،
آهَه ڪَرِيندي ساهُه، ڪَڏِهن ويندو نِڪَرِي.",Shah Bhitai
"عاشِقَنِ آرامُ، ڪڏِهن تان ڪونه ڪِيو،
طَعني ڪِيا تمامُ، حَبِيباڻي هيٖڪَڙيٖ.",Shah Bhitai
"سِڪَ نه آهي سُٿَرِي، کَڻُ پَرُوڙي پيرُ،
ڪُسَڻَ ڌاران ڪيرُ، ڪَري سَڌَ سِڪَڻَ جِي؟",Shah Bhitai
"جي ڪِين سِڪَڻُ سِکُ، ناتَ پَسُ سِڪَندِيين،
پاسي تَنِين مَ لِڪُ، نينهن نه سُڃَاڻَنِ جي.",Shah Bhitai
"جان جان ناههِ ضَرُورُ، تان تان طبيبُ ناههِ ڪو،
جُهه سو سَرِيو سُورُ، ڪَرَ ويڄُ وَرِ پيو.",Shah Bhitai
"سُورُ جِنِين کي سَرِيو، سَرِي تَنِ صِحَتَ،
مُٺِي مُصِيبَتَ، آهي عاشقن کي.",Shah Bhitai
"جي پِياري پاڻَ، ته ڪَرَهو ٿِي پاڻِي پِيين،
اَڳـٖي اِنَ نياڻَ، اَڻَ ڪوٺِيو ڪونهَ گِهڙي.",Shah Bhitai
"اَڻَ ڪِي عَيان نه ٿيي، ڪِي پَروڙي ڪونهَ،
سِچِي جيٖهي سونَ، مُنهن نه پيئِي ماڙُهين.",Shah Bhitai
"اَڻَ ڪِي عَيان نه ٿيي، ڪِي پَروڙي ڪون،
سا سُونهِين ٿي سونَ، اَمُرُ عَطا جنهن جو.",Shah Bhitai
"جيڪِي ڏِنائُون، سو مان ڳُڻُ ڳَنڍِ ٿيو،
مون کان پُڇيائُون، ٺوڪي اِنهِين ٺوڪَ سين.",Shah Bhitai
"جيڪي ڏِنائون، سو سِرُ ڏيئِي سَهُه، ڄندڙا!
مَ چَئو ڇِنائُون، اِي پُڻ ڳَنڍِيو سَڄڻيٖن.",Shah Bhitai
"نَمِي کَمِي نِهار تون، ڏَمَرُ وڏو ڏُکُ،
مَنجهان صَبُرَ سُکُ، جي سَنوارِيا! سَمُجهين.",Shah Bhitai
"نَمِي کَمِي نِهار تون، ڏَمَرُ ڏولائو،
ٿِيَئِي ساڃائو، جي اُڀِيين اِنَهِين پيرَ تي.",Shah Bhitai
"ڏَمَرَ پاسو ڏُکَ سين، کاندِ کَٿُورِي هوءِ،
وَاللهُ مَعَ الصّابِرِينَ، آگو اِيهين چوءِ.",Shah Bhitai
"کَمُ! کَمَندَنِ کَٽيو، هارايو هوڙَنِ،
چَکِيو نه چُوندَنِ، هُو جو ساءُ صَبُرَ جو.",Shah Bhitai
"کَمَندَڙَنِ گَهرِ کِين، چَوندڙَ چڱا نه ٿيا،
ويڻَنِئُون وِيڌُ پَئي، هَٿِ نه اَچي ڪِين.",Shah Bhitai
"ڪَنِين ڪينَ پِرائِيو، ڪِيني مَنجهان ڪِين،
جي هوءِ سَٽاڻِي سِيڱ، ته زِهَ ڇِنٖي جوکو ٿِئـٖي.",Shah Bhitai
"ڪِينَ مائِيندا مَنَ ۾، خودِي ۽ خُدا،
ٻِنِ تراڙِنِ جاءِ، ڪا آهي هيڪَ مِياڻِ ۾؟",Shah Bhitai
"جَنين سندِي ٻوڏَ ۾، ڀَتو ڀَتيٖن جيءُ،
تُون تَنِين سين پِيءُ، اوڏا اَڏيٖ پکَڙا.",Shah Bhitai
"ويٺي جَنِين وَٽِ، ڏُکَندو ڏُورِ ٿِئي،
سا مجلَس ئِي مَٽِ، جي حاصلُ هوءِ هزارَ جو.",Shah Bhitai
"ويٺي جَنِين وَٽِ ڏُکَندو ڏُورِ ٿِئي،
تون تَنِين سين ڪَٽ، اوڏا اَڏي پَکَڙا.",Shah Bhitai
"چوڏِهينءَ چَنڊُ اُڀِريو اُوڻٽِيهَه پَسيسِ عامَ،
مَٿَسِ ناهِ مَلام، جيڪِي پُڇين پُڇُ سو.",Shah Bhitai
"سَهسين سِڄن اُڀِريٖ، چوراسِي چَنڊن،
بِاللهِ، ري پِرِيَنِ، سَڀَ اُونداهِي ڀانئيان.",Shah Bhitai
"چَنڊَ! تنهنجي ذاتِ، پاڙِيان ڪين پِرِيَنِ سين،
تون اَڇو ۾ راتِ، سَڄَڻَ نِتُ سوجِهرا.",Shah Bhitai
"چَنڊَ! لَڳَنَئِي مَنڊَ، سنجهي ئي سِيخ ٿئييٖن،
ڪَرِ اُونداهِي اَنڌَ، ته مِلان مَحبُوبَنِ کي.",Shah Bhitai
"چَنڊَ! چُئَيِن حَقُ، جي وِڙهين جي وِچِرين،
ٻه اَکَيُون ٽِيون نَڪُ، تو ۾ ناهِه پِرِيَنِ جيٖهو.",Shah Bhitai
"اُونداهِيءَ اَڌَ راتِ ۾، پِرِيءَ پَسَايو پاڻُ،
چَنڊُ ڪَتِن ساڻُ، پيهِي وِيو پَڙِلاوَ ۾.",Shah Bhitai
"تارا تيلِيءَ رُوءِ، لُڌا لالَن! اُڀِرين،
جِهَڙو تو صُبُوحِ، تَهڙي صافِي سَڄَڻين.",Shah Bhitai
"تو ڏانهن گهڻو نهاريان تارا تيلاهين،
سَڄَڻُ جيڏاهين، تون تيڏاهين اُڀِرين.”",Shah Bhitai
"هُنَ تاريٖ، هُنَ هَنڌِ، هُتِ منهنجا سُپِرِين،
سَڄَڻَ ماکِيءَ مَنڌِ، ڪَؤڙا ٿِينِ نه ڪَڏهين.",Shah Bhitai
"هُنَ تاريٖ، هُنَ هيٺِ، هُتِ منهنجا سُپِرِين،
سَڄَڻَ ماکِيَ ساءِ، ڪَؤڙا ٿِينِ نه ڪَڏهين.",Shah Bhitai
"هُنَ تاريٖ هُنَ جاءِ، هُت منهنجا سُپِرِين،
سَڄَڻَ ماکِيَ ساءِ، ڪَوڙا ٿين نه ڪڏهين.",Shah Bhitai
"تارا، تِرَ، تِروڪَڻِيون، مَٿِنِ ڦُلَڙِيُون،
کوءِ! سي راتَڙِيُون! جي مون پرينءَ پُڄاڻان پيئِيُون.",Shah Bhitai
"آئون اُڪَنڊِيائِي مَران، پِرين ڀَلا پَرَ ڏُورِ،
ٻاٻَلُ ڏئي نه ٻُورِ، پَنڌَ نه جوڳِي پِيَڙِي.",Shah Bhitai
"وَڏَ ڦُڙو ۽ واءُ، ڪَرَهي کاڏو کوڙيو،
کوءِ، ٻَنِ پَلاڻِيان، اولاڻيو نه اُٿِئـٖي؟",Shah Bhitai
"پَلاڻِيان پِيو! اولاڻيو نه اَٿِئـٖي!
جيڏاهن وَڳُ ويو، اُڀو تَرسي اوڏهين.",Shah Bhitai
"پيشانِيءَ ۾ پِرِيَنِ جي، چانگـٖي رَکِيو چِتُ،
نيٽَ ڇِنايو نِتُ، اُڀو اوڏاهين آسري.",Shah Bhitai
"مِٺِيُون لَهِي مُهاءِ، جي تو چانگا چِنِيُون،
وَلَڙِيُون وِهَه ساءِ، اَڃا تو مُهَندِيُون.",Shah Bhitai
"ڪين جو ڪيڏاهين، چانگو چَکِي آئِيو،
تاڻيو تيڏاهين، نيٽَ ڇِنايو نِڪريٖ.",Shah Bhitai
"ڪَرَها! “توکي ڪامَ، مون سَچو پَسِي سَڃِيِي،
مانَ پَرُوڙيٖ مامَ، ساڱاهي سَئينءَ وَهين.",Shah Bhitai
"کَنڀاتِڙيٖ تَڙِ وَرِي اُڀِي تَڙِ واجهاءِ،
مانَ اَچِهُون ڪاءِ سُواڌائِي سَڄَڻين.",Shah Bhitai
"نَوَ نِيئَر پائي، جان مون هينئڙو جَهلِيو،
وِيئڙو ڇنِائي، پوئينءَ رات پِرِيَنِ ڏي.",Shah Bhitai
"نَوَ نِيئَر، ڏَهَه ڏاوَڻِيُون، پندرهن پَينڌَ پِياسَ،
جڏهن سَڄَڻَ يادِ پِياسِ، ڇِرڪَ ڇِنَايَئِين هيڪَڙيٖ.",Shah Bhitai
"جِئان ڪوڙِ ٻه ڪاٺِيُون، پَنجين لَکين ڀَاءُ،
مَيو تنهن ماڳاءُ، ڏِيهاڻِي ڏارَ چَري.",Shah Bhitai
"لَکِ لاکِيڻو ڪَرَهو، ڪوڙييٖن ڏيئِي ڳِڌومِ،
اَڱَڻِ سُونهن ٿِيومِ، مُلهه مَهانگو مَ چئو.",Shah Bhitai
"مانَ پُڇَنِئِي سُپِرِين، چِتان  لاھِ مَ چُرَ،
اَنِين  جا اَمُرَ، کَڻُ  تہ خالِي نہ ٿِييِن.",Shah Bhitai
"مانَ پُڇَنِئِي سُپِرِين، چِتان چُرَ مَ لاهِه،
پِرِيَنِ اَڳِيان پاءِ، پَلؤ مَڱَڻَهارَ جيئن.",Shah Bhitai
"اَٺَئِي پَهَر اوڙاهَه تي، مَنجِهه گُهرِءِ گهاري،
وَسُ نه ويچاريٖ، ته ڪا ماڳِ ڍُڪَندِي مَڪُڙِي.",Shah Bhitai
"اورِيائِين آڻِينِ، ميڙِيو مُعلِمَ خَبَرُون،
سا تان سُڌِ نه ڏِينِ، جِتي وَهُ ويڌُ ڪَري.",Shah Bhitai
"سَڀيئِي سَئِين ڪَرين، ڪو مَ مُنجهايين واٽِ،
سُپيرِيان جي ساٿِ، لائو لَڱو ميڙِيين!",Shah Bhitai
"چَڱنِ ساڻُ چَڱائِيُون، ايئن سَڀَڪو هوءِ،
تو جيئن ڪَري نه ڪوءِ، بُڇَنِ ساڻُ ڀَلائِيون.",Shah Bhitai
"چَڱنِ ساڻُ چَڱائِيُون، مَٺائِيون مَٺَنِ،
جـو وَڙُ جُڙي جَنِ سين، سو وَڙُ سيئِي ڪَنِ،",Shah Bhitai
"مَيَنِ مَٿي سَمَرا کُهِيَنِ سَڏَ ڪَرينِ،
ساٿُ نِباهِيو نِينِ، اِي پَرِ سَندِي سَڄَڻين.",Shah Bhitai
"سونا! وانءُ صَرافَ سِينءَ، لَڏو لاهِ مَ لَڏِ،
سودو سوئِي ڇَڏِ، جنهن ۾ جَواهِرُ ناهِ ڪِين.",Shah Bhitai
"سونا! وانءُ صَرافَ سِينءَ، لَڏو هَڏِ مَ لاهِه،
آهي تَنِ اُونداهِه، جَنِ جَواهِرَ ضايَع ڪِيا.",Shah Bhitai
"جُهه صَرافَنِ لَڏيو، تَه تُون پُڻِ لَڏِجِ، سونَ!
قَدُرُ لَهَندُءِ ڪونه، نيئِي گَڏِيندَءِ گَڏُوءَ سين.",Shah Bhitai
"اَگِهيو ڪائو ڪَچُ، ماڻِڪَن موٽَ ٿِي،
پَلَئه پايو سَچُ، آڇِيندي لَڄَ مَران.",Shah Bhitai
"اَمُلُهه، اَسارِي پئِي، ڀورِي! ڀَڳُئِي جِتِ،
ڪُ هه نه رُنِئي تِتِ، ٻَئِي اَڌَ هَٿَ ڪَري.",Shah Bhitai
"اَمُلُهه، اَسارِي پئِي، ڀورِي! ڀڳئِي جيئن،
وانءُ صَرافَنِ سيئن، ٻَئِي اَڌَ هَٿِ ڪَري.",Shah Bhitai
"جِتي ماڻِڪ ماڳُ، تِتي چوران تَڪِيو،
سَنئُون تَنِ سَڀاڳُ، اَمُلُ جَنِ اوباهِيو.",Shah Bhitai
"چورُ اُڀو ايئن چوءِ، ته آئون اُهوئِي آهِيان،
جي اَسِي اَکِيَنِ هوءِ، ته لِڪئٖي کي ڪونَه لَهي.",Shah Bhitai
"مون ٿي چَيُئه، ڪاندَ! ڀُتِي ڀاڙِ مَ مَڪُڙِي،
سِڙَهَه پُراڻا پاندَ، لَهرِيُون سَهِي لَڳَندِيُون.",Shah Bhitai
"وِيرِ وِڙَندءِ، ويسَرا! اُٿِي توههُ طَلَبِ،
سائِرَ ڪنهن سَبَبِ، ڪالَهه نه وڌءِ ڪُنَ ۾.",Shah Bhitai
"ڪالَهه وِڌائِين ڪُنَ ۾، جاڏا جُنگ جَهازَ،
تنهنجي اَڄُ تَرازَ، آهي آر اکين ۾.",Shah Bhitai
"تانگهـٖي ۾ تاڻٖي، ٻَڌُ پنهنجو تُرَهو،
اُونهٖيءَ ۾ آڻـٖي، ڪونَه ڏيندُءِ ڪو ٻِيو!",Shah Bhitai
"تارُو تَرِيو وَڃَنِ، نَنڍا وَڏا واهُڙا،
هَئٖي، ٻَرِ! اَتارُنِ، جيئن ڳَرا مَٿِنِ مولِهيا.",Shah Bhitai
"ڏوري لَهُه ڏاتارُ، جِمَ ويـٖهين ويسَرو!
هَڪيو هوئجِ هُشِيارُ، کِنوَڻِ کِوَندِئي اوچتِي.",Shah Bhitai
"سُتين ڪِهَڙِيءَ سارَ، وِڄُ کِوَندِيئي، ويسَرا!
تو جيڏا تو يارَ، لَهِرِن لَهِوارا ڪِيا!",Shah Bhitai
"ستيٖن سَنجهيئِي، وِڄُ کِوَندِيئي، ويسَرا!
وِيرَ وَرِي ويئِي، اَسارَنِ تان اوچتي.",Shah Bhitai
"کِنوَڻِ کنِوايو، آيَئِي نِنڊَ اَڀاڳَ جي،
جَنين نه ڀئو ڀانيو، ڪَري تَوائِي تَنِ کي.",Shah Bhitai
"توڻي تَوائي، توءِ تنهنجو آسَرو،
سَڄَڻَ ڳَرِ لائِي، کِيرُون ڏِيندِيَسِ جيڏِييٖن.",Shah Bhitai
"پَڳَھَ  پاسي گهارِ، آيَلِ! سامُونڊِيَنِ جي،
وِجِهي جِيُ جَنجارِ ، جِمَ  وَڃَنِئِي اوھَرِي.",Shah Bhitai
"پگهه پاسي پڇ، آيل! سامونڊين جي،
من ۾ ٻاري مچ، جم وڃنئي اوهري.",Shah Bhitai
"جان ايندينءَ تان آءُ، هَڻِي هَٿُ پَڳَههَ ۾،
لَڳي واءُ سُواءُ، سِڙُهه سانباهِي نه سَهي.",Shah Bhitai
"لَنگَرَ جان نه کَڻَنِ، وانءُ وَهِلِي نِڪِري،
مَڇُڻ ڏيهه وَڃَنِ، نارِيُون پُوري ناکُئا.",Shah Bhitai
"نَنگَرَ ۽ نارِيُون، پَڳَهَه کَڻِي پَنڌِ ٿِيا،
بَندَرَ بازارِيُون، سُڃا سامُونڊِيَنِ ري.",Shah Bhitai
"ننگَرَئُون نيڻين، مَن اولِيءَ نه اوهَري!
سَٻاجهين نيڻين، پائي ڳُڻَ ڳِهِيو هِنيون.",Shah Bhitai
"اوڙاههِ وِيا نه وَرِيا، آئون تنهن مارِي ويڻَ،
ڪري سامُونڊِي سيڻَ، جُسي جارُ پِرائِيو.",Shah Bhitai
"اُوهَرِيا جِئائِين، ڍُڪَنِ تَنِ تَڙائِييٖن!
سامُونڊِيَنِ، سائِين! واءُ سَڻائو وارِييٖن!",Shah Bhitai
"سامُونڊِي ساري، مَٿي تَڙَ گُذارِيان،
مون کي ٿِي ماري، اُنِين سَندِي ڳالَهڙِي.",Shah Bhitai
"سامُونڊِي ساريٖ، ماءِ! مُنهنجو جِندَڙو،
بَندَرِ ويچاريٖ، وَڃِي لاتا ڏينهڙا.",Shah Bhitai
"سامُونڊِيَڪو سَڱ، آهي گُوندر گاڏُئُون،
اَنگُهن چاڙهي اَڱ، وِيو وَڻِجارو اُوهَرِي!",Shah Bhitai
"وَڃيئِي وِسَرِي شالَ، جو تو سودو سِکيو،
اَڃا آئين ڪالَ، پُڻِ ٿو سَفَرِ سَنبَهين!",Shah Bhitai
"ڳِرِيو جَهلِيو روءِ، مَٿي مُهريٖ هَٿَڙا،
کوءِ! سودو سَندوءِ! جو تو، ڍولِيا! سِکيو.",Shah Bhitai
"ٻيڙِيءَ جي ڀُوڻَن، نينهُن نه ڪِجي تَنِ سين،
اڀِيُون ڏنڀَ ڏِسَنِ، جُهه ڏيئِي سِيرَ ٿِيا.",Shah Bhitai
"هينئڙو ٻيڙيءَ جان، ڏُتَڙِ پئٖي ڏينهن ٿِيا،
پُڇِيو تان نه پِرِيان، ڪَرَلاهُو ٿِي ڪَڏِهِين.",Shah Bhitai
"تان ڪِي لَئِجِ، ڪانگَ، ڪَڏِهن اِيندا مان ڳَري؟
سيڻَنِ ڪارَڻِ سانگَ، مون تان گَهڻيٖئِي ڪِيا.",Shah Bhitai
"سَرَ نِسَرِيا پاندَ، اُتَرَ لَڳا، آءُ پِرِين!
مون تو ڪارَڻِ، ڪانڌَ! سَهِسين سُکائُون ڪِيُون.",Shah Bhitai
"سَرَ لوهِيڙا ڳَڀِيا، ڪُسَرَ نِسَرِيا،
تو ڪيئن وِسَرِيا، ڍولِيا! ڏينهَن اَچَڻَ جا؟",Shah Bhitai
"جيڪَرَ اَچـٖي هاڻِ، ته ڪَرِيان رُوحَ رُچَندِيُون،
آيَلِ! ڍولـيٖي ساڻِ، هوند ڳَرِ لَڳِي ڳالهيُون ڪَريان.",Shah Bhitai
"آيل! ڍولِيي ساڻُ، اَچي ته جهيڙِيان،
لايَئي ڏينهَن گَهڻا، مون سين ڪيئي ٿورِڙا.",Shah Bhitai
"ڍولِيو وِيئَڙو ڏُورِ، تي ٿِي سِيءَ گُذارِيان،
مادَرِ! مُون مَ چورِ، ناتَه پَڌَرِ پُوندي پرينءَ ري.",Shah Bhitai
"لاهِيندائِي ڪَنِ، ڳالِهيون هَلَڻَ سَندِيُون،
ڏِيندا مُون ڏُکَنِ، وَههِ وِجَهندا جِندَڙو!",Shah Bhitai
"مون کي جِيارِيو، پِريَنِ جِي ڳالِهه ڪري!
ڊَٺو اَڄُ اَڏيو، هينئڙو ڪوٽَ بُرجَ جيئن.",Shah Bhitai
"وانءُ وَڃِي وائُٺِ، هينئڙا! ماڳُ پِريَنِ جو،
چُمِيو چُمُ چانئٺ، هوءِ جا سَندِي سَڄَڻين.",Shah Bhitai
"آئون جَنِ آساري، مَٿي تَڙَ گُذارِيان،
مون کي وِساري، شالَ مَ وَڃَنِ اُوهَرِي.",Shah Bhitai
"سَنهـٖي لَڪ، نَڪ سَنئيٖن، ڪَجَلَ ڀِنَنِ نيڻَ،
سامُونڊِي! مون سيڻَ، ڪِ تو ڪالَهه لَنگهائِيا؟",Shah Bhitai
"هي سَڄَڻَ سَيئِي، جي مون ڪوڏِ نِهاريا،
اِيندَمِ جان پيهِي، ته سَڀِ لاهِيندَمِ ڏُکَڙا.",Shah Bhitai
"اڄُ پُڻ وايُون ڪَنِ، وَڻِجارا وَڃَڻَ جُون،
اَٺِئِي پَهَرَ اَٿَنِ، سَعيو ڪنهن سَفَرَ جو.",Shah Bhitai
"لاهِيان جي نه چِتان، اَلا! اُنِ مَ وِسَران!
مَڙِهيو مَنجهاران، جِيُ منهنجو جَنِ سين.",Shah Bhitai
"چِتان جي نه چُرَنِ، اَلا! اُنِ مَ وِسَران،
مون مَنُ آهي تَنِ، مَڙِهيو مَنجهاران هِنئين.",Shah Bhitai
"تَڙيـٖن تَنوارِين، ماءِ! سامُونڊِي آئِيا،
مون کي جِيارِينِ، وايُون وَڻِجارَنِ جُون.",Shah Bhitai
"اَڱَڻِ آئِيا جان، ته سَرَتِيُون! مون سُکَ ٿِيا،
امل پِرِيَنِ مٿان، ٻُرِڪِئو ٻِيَنِ ڏِيان.",Shah Bhitai
"آئِي اُتَرَ مُندَ، هِينئِيـٖن اُڊَڪو نَه لَهي،
وَٽِينِ لاڄُوبَندَ، ٻِيهَرَ مَکِينِ ٻيڙِيُون.",Shah Bhitai
"لاڄُو ٿا لَنوَنِ، اَچَنِ سِڙَهه اُپَٽِيا،
ڪارَڻِ تَنِ پِرِيَنِ، ويٺِي واٽَ نِهارِيان.",Shah Bhitai
"سِڙَهه سُڃاڻِيو چوءِ، ماءِ! سامُونڊي آئِيا،
مانَ منهنجو هوءِ، جانِي هِنَ جهازَ ۾!",Shah Bhitai
"بَندَرَ ديسان ديسِ، اَمُلُهه نه مِلي وارِييٖن،
فَقِيراڻي ويسِ، اَمُلُهه ڏِيَنِ اَتورِيا.",Shah Bhitai
"پَتَڻِ پوءِ پَچارَ، ان ڪي سِڙَهه وِيندا گَڏِيا،
اَڪُنڊَ مون اَپارَ، شالَ منهنجا موٽِيا.",Shah Bhitai
"اُڀِيُون تَڙَ پُوڄِينِ، وَهُون وَڻِجارَنِ جون،
آڻِيو اَکا ڏِينِ، کَٿُورِي، سَمُونڊَ کي.",Shah Bhitai
"جَنِين ڪارَڻ مون، تَڙَ پُوڄارا پُوڄِيا،
پُنِيَمِ اُميدُون، سـٖي ئي سَڄَڻَ آئِيا.",Shah Bhitai
"وائُنِٽيون ٿِيُون وَرَڪَنِ، اَڃا سِڙَهه نه پَڌَرا،
سي ئِي ٿِيُون مَرَڪَنِ، جَنِين سَندا آئِيا.",Shah Bhitai
"کُوهَنِ سِرِ وائُنٽِيُون، وائُنٽِيُنِ سِرِ ڳَنڊَ،
کيڙي کيڙي کَنڊَ، ماءِ! سامونڊي آئِيا.",Shah Bhitai
"جَرِ تَڙِ ڏِيو ڏي، وَڻِ ٽِڻِ ٻَڌِي وائُنٽِيُون،
اَلا! ڪانڌُ اَچي، آسائِتِي آهِيان!",Shah Bhitai
"جا جَرِ جاٽُون نه ڏِئي، ڏِيا نه موهي،
سَڌُون ڪوهُ ڪَري، سا پَنهِنجي ڪانڌَ جون؟",Shah Bhitai
"مون اُڀي تَڙَ وَٽِ، پِرِيَنِ پَڳَههَ ڇوڙِيا،
ڪا مُنهين ۾ گَهٽ، ناتَه سَڄَڻَ سَٻاجها گَهڻو.",Shah Bhitai
"مون اُڀـٖي تَڙَ هيٺِ، پِرِيَنِ پَڳَههَ ڇوڙِيا،
ڪا مُنهين ۾ ڏِيٺِ، نا تَه سَڄَڻَ سَٻاجها گَهڻُون.",Shah Bhitai
"مون اُڀي تَڙَ جَهلَ، پِرِيَنِ پڳَههَ ڇوڙِيا،
ڪا مُنهين ۾ اَلَ، نا تَه سَڄَڻَ سَٻاجها گَهڻُون.",Shah Bhitai
"مون اُڀي تَڙَ پاسِ، پِرِيَنِ پَڳَههَ ڇوڙِيا،
ڪا مُنهين ۾ اَلَ، نا تَه سَڄَڻَ سَٻاجها گهڻُون.",Shah Bhitai
"کيڙائُنِ کارو، سَنجهيئِي سارِيو،
آيَلِ! اُمارو، آهِن پَرِييٖن پارَ جو.",Shah Bhitai
"وَڻِجَارَنِ وريٖ، پِرِهَه پَڳَههَ ڇوڙيا،
کيڙائُو کاري، سَنڀُوڙا، سَيَدُ چي.",Shah Bhitai
"وَڻِجاريٖ جِي ماءِ! وَڻِجارو نه پَلِييٖن؟
آيو ٻارهيٖن ماهِ، پُڻِ ٿو سَفَرِ سَنَبهـٖي.",Shah Bhitai
"وَڻِجاري ڪانڌاءُ، مون وَرُ ويٺي گهارِيو!
لَڳي اُتَرَ واءُ، ڍولِيو هَلَڻَ جُون ڪري.",Shah Bhitai
"جي تون وَڻِجارو ڪانڌُ، ته مون هَڏِ مَ لائُون لَڌِيون!
پَرَڏيههَ مَٿَي سانگُ، اَٺَئِي پَهَرَ جنهن ڪِيو.",Shah Bhitai
"پَرَڏيههِ پُورِيائُون، سامونڊِيَنِ سِڙَهه سَنباهِيا،
مان تَنُ مارِيائُون، پاڻان وِجهي گندرين!",Shah Bhitai
"جيڪِين ڏِٺو مان، سو جي ڏِٺو جيڏِيين،
گَهرَ وَرَنِين سان، هوند گَهڻِنِ گهوري ڇَڏِيا.",Shah Bhitai
"مِنهِه جِهِين جي مُون، ڏِٺو مُنهن مِيهارَ جو،
آهيم ساههَ سَئُون، سو ڪيئن گَهڙو گهورِيان؟",Shah Bhitai
"گَهڙو ڀَڳو، مُنڌَ مُئِي، وَسِيلا وِيا،
تِنهان پوءِ سُئا، سُهڻِي سَڏَ ميهار جا.",Shah Bhitai
"جَڏِهن وَسِيلَنِ، لوڙهي ڇَڏِي لُڙَ ۾،
پاراڙان پِرِيَنِ، تڏهن پُڇِي سُوهَڻِي.",Shah Bhitai
"پاڻُ مَ کَڻجِ پاڻَ سين، وَسِيلا وِڃاءِ،
عِشقَ ساڻُ اُٺاءِ، پيٖرُ پِريان جي پارَ ڏيٖ.",Shah Bhitai
"پاڻُ مَ کَڻج پاڻَ سين، رِيءَ وَسِيلي وَڌُ،
لالَنُ تَنِين لَڌُ، عِشقُ جَنِين جي اَڳَ ۾.",Shah Bhitai
"پاڻُ مَ کَڻج پاڻَ سين، رِيءَ وَسِيلي وَڃُ،
ڀيلو ڀيريٖ ڀَڃُ، اُڪَنڊَ کَڻُ عَمِيقَ ۾.",Shah Bhitai
"پُڇَنِ جي ميهارَ کي، پُڇــٖي سي ميهار،
تُرَهو تَنِين بارُ، عِشقُ جَنِين کي آڪَرو.",Shah Bhitai
"عِشقُ جَنِين کي آڪَرو، تُرَهو مَٿٖي تَنِ،
جي ساهَڙَ کي سڪَنِ، تَنِين جَرُ جَنڊ ٿِئٖي.",Shah Bhitai
"تُرَهو آڇِ مَ تَنِ کي، جَنِ عِشقَ سيٖن آگاهَ،
پُڇي مَسَ مَلاحَ، ساهَڙَ مَڻِي سُوهَڻِي.",Shah Bhitai
"ساهَڙُ، سا سُوهَڻِي، سائِر پُڻِ سوئِي،
آهي نِجوئِي، ڳُجُهه ڳُجهاندَرَ ڳالهڙِي.",Shah Bhitai
"ڪيڏانهن گَهنڊَ گُڙِنِ؟ ڪيڏانهن اُٿِي وِيِئيون،
تيڏانهن ٿِيُون چَرَنِ، جيڏانهن پـُٺِ ميهار جِي.",Shah Bhitai
"وَڇَنِ سين ويٺِي، سُورَ وِياڇـٖي سُهڻي،
آن ڪا ٿِي ڏيٖٺي، مٖينهُن جي ميهارَ سيٖن؟",Shah Bhitai
"پُڄيو پِنگَهن پاندَ، ويٺِي روءِ وَڇِنِ سين،
ڪُهه ڪَرِيندِيَسِ ڪانڌَ، گَهڙو ڀَڳو گهوريو.",Shah Bhitai
"ڀيلِيان جِتِ ڀَڳِيُون، آيُون اُتِ وَرِي،
ڪانهي ٻِي ڳَرِي، مينهُنِ کي ميهارَ ري.",Shah Bhitai
"چاهَڪَ چَري، تارِ تَرِي، آيُون مَٿي ٻيٖٽَ،
لُڙَ لَنگِهيندِيُون ليٽَ، لُطفَ ساڻُ، لَطِيفُ چـٖي.",Shah Bhitai
"پَسُ! پَسَڻا پَري ٿِيا، اوري سَندُن آرُ،
دَرِياهَه ري سَهاڙُ، ڏِسَڻُ گَهڻُو ڏُهِلو،",Shah Bhitai
"دائِمُ جا دَرِياهَه ۾، سا مَڇِي ڪِنِي ڪوههُ؟
آهـٖيس اِيءُ اَندوههُ، پاڻِي ڪِٿي ته پِيان.",Shah Bhitai
"سَهسَين سائِرَ ٻوڙِيُون، مُنڌَ ٻوڙِيو مِهَراڻُ،
وَهَه وِڃائِيو پاڻُ، هَڻـٖي ڪَنڌُ ڪَپَنِ سين.",Shah Bhitai
"سَهسَين سائِرَ گَجَنِ، توءِ سَهَجَ نه مَٽي سهڻي،
ته ڪي نينهن ڇِڄَن، پَرِتَهِي پِرِيَن جي؟",Shah Bhitai
"سُپيرِيان جي تُرَهـٖي، ٻُڏِي! هَٿُ مَ لاءِ،
صُباحَ تان چُونداءِ، ”اَسان تو اُڪاريو.“",Shah Bhitai
"سُڪِيءَ جي سانباههِ ۾، جَڏِهن ٻُڏِيُون جـٖي،
ساهَڙُ تِنين کـٖي، ٻيلِي ٻِنِهي ڪَنڌِييٖن.",Shah Bhitai
"جي تو بيتَ ڀانئِيا، سي آيَتُون آهِينِ،
نِيو مَنُ لائِينِ، پِرِيان سَنديٖ پارَ ڏي.",Shah Bhitai
"سانڀارا سـٖيئِي، تَنُ جَنِين جو طالِبو،
مَنُ پِرِيان نيٖئِي، پَڳَهِيو پاڻَ ڳَريٖ.",Shah Bhitai
"آڪو ته آڪو، ڪَچو آيُم ڪَمِ،
جِيءَ جَنِين جا جَمِ، پَڪا سـٖي پُڇَندِيُون؟",Shah Bhitai
"پَڪا رَڇَ ڪَنڀارَ جا، پَڪِي نِيهائِين،
مون کي تِئائِين، ڀـٖيلو ڀاڱـٖي آئِيو.",Shah Bhitai
"ڪو جو وَرِيو واءُ، جيئن ٻَرُ ٻانهُنِ ڇَڏِيو،
اَڳي اِنَ تَڙاءُ، اُونداهِيائِي اُڪِران.",Shah Bhitai
"سَڀَتِ پَچارَ پِرِيَنِ جِي، سَڀَتِ هوتَ حُضُورُ،
مَلڪُ مِڙو مَنصُورُ، ڪُهِي ڪُهَنديٖن ڪيتَرا؟",Shah Bhitai
"مَرِجِ وَٽِ ميهار، مَتان موٽين، سُهڻي!
ساهَڙَ جا سينگار، مَتان ڏَمَ ڏيکارِييٖن.",Shah Bhitai
"جي قيام مِڙَنِ، ته ڪَرَ اوڏا سپِرِين،
تِهان پَريٖ سُڄَنِ، واڌايُون وِصالَ جِون.",Shah Bhitai
"تَڙَنِ جا طَعنا، سَهَنگا ڏِينِمِ سَرَتِيُون،
دَرِياههَ ديوانا! سُڻُ حَقِيقَتَ حالَ جِي.",Shah Bhitai
"نڪو سَنڌو سُورَ جو، نَڪو سَنڌو سِڪَ،
عَدَدُ ناهه عِشقَ، پُڄاڻِي پاڻَ لَهـٖي.",Shah Bhitai
"عَدَدُ ناهه عِشقَ جو، سُڻِي ٿِي ساڻِي،
ڪانهي پُڄاڻِي، مهندان مُنڌَ! مِهارَ جِي.",Shah Bhitai
"سِڪَ تنهنجِي سُپِرِين! ڪَپـٖي ۽ ڪوريٖ،
سَگهان نه چوريٖ، ڏاڍو نِيَئرُ نينهن جو.",Shah Bhitai
"سِڪَ تنهنجي سُپِرِين! اَندَرِ ٿي اَجهاڳَ،
مَنجِهيٖن ڀَريا ماڳَ، پَلُٽِيا پارِيُون ڪَري.",Shah Bhitai
"ڪِين تَران، ڪِين تارِ مون، ڪِين سَگهان ڪِين سَگَهه،
آڏو ڏيٖج مَ لَڳُ، مون هيڪَلِيَ وَلَها!",Shah Bhitai
"ڏِٺـٖي ٿِيَمِ ڏِينهن، ڪُههُ ڄاڻان ڪِهَڙا پِرِين،
نيڻَ ڀَرجِي نينهن، پَلُٽِيا پارِيُون ڪَري.",Shah Bhitai
"ڏِٺـٖي ڏينهن ٿِيامِ، ڪُههُ ڄاڻان ڪِهَڙا پِرِين،
وَلِينِ جيئن وَرِيامِ، گوندرَ غَمَ پِرِيَنِ جا.",Shah Bhitai
"ساهَڙَ ڌاران سُهڻي، اَڌوتِي آهي،
ڪُنڍِيُون جو ڪاهي، پاسي تِهِين پاڪ ٿِئـٖي.",Shah Bhitai
"ساڄَنَ ڪارَڻِ سُڃَ، مَرُ قَبُولِي سَسُئِي،
اَندَرِ جَنِين اُڃَ، پاڻِي اُڃَيو اُنِ کِي.",Shah Bhitai
"نااُميديءَ نِجُهريٖ، پيهِي پَسُ اَللهُ،
چِٽو رَبانِي راههُ، مُرادُن مَخِفِي ڪيو.",Shah Bhitai
"هِتان کَڻِي هُتِ، جَنِ رَکِيو سي رَسِيُون،
ساڄَنُ سُونهَن، سُرِتِ، وِکائـٖي ويجهو گَهڻُو.",Shah Bhitai
"وَرِي پُڇُ ويٺِيَنِ کان، سَندا پُنهُونءَ پارَ،
ساجَن سَڀَ ڄَمارَ، ڏُکِي! ڏورِجِ ڏِيلَ ۾.",Shah Bhitai
"سَڀَئِي ساري، سَسُئِي! گَهرَ ڪُنڊُون تُون گهورِ،
وَڃِي ڏُور مَ ڏورِ، دَران مَنجِهه دوسِتُ ٿِيو.",Shah Bhitai
"درَا مَنجهه دوسِتُ ٿِيو، موٽِي پُڇُ پاهِين،
عَبَثُ اَڳاهِين، وَڃِيو ڪُوڪيٖن ڪانڌَ کي.",Shah Bhitai
"پَرَ گَهران پاسو ڪَري، پُڇُ پِرِيان ڪَرَ پاڻُ،
سو تان تونهِين ساڻُ، جنهن لئي جَفائون ڪَرين.",Shah Bhitai
"ڪُوڙِيُون پُڇَنِ ڪيچَ، هوتُ نه پُڇَنِ هتهِين،
جَنِ پُنُهونءَ سين پيچُ، تَنِ پيرين پَنڌُ وِسارِيو.",Shah Bhitai
"هَلُ هِنئين سين هوتَ ڏي، پيرين پَنڌ وِسارِ،
قاصِيداڻِي ڪارِ، ڪِينَ رَساڻِـٖي ڪيچَ کي.",Shah Bhitai
"هَلُ هِنئين سين هوتَ ڏي، پيريٖن ڪَرِ مَ پَنڌُ،
رائـٖي پُڇُ مَ رَندُ رِڙههُ، رُوحانِي سَسُئِي!",Shah Bhitai
"هَلُ هِنئين سين هوتَ ڏي، ڇَپَرِ هَڏِ مَ ڇُلَ،
آرِياڻِي اَمُلُ، ڪايا ۾ ڪانڌُ ٿِيو.",Shah Bhitai
"هلُ هِنئين سين هوتَ ڏي، ڇَپَرِ ڇُلُ مَ تُون،
مَنجهان لَڌو مُون، ڪوهِيارو ڪيچَ-ڌَڻِي.",Shah Bhitai
"هَلُ هِنئين سين هوتَ ڏي، سِسِي کَڻُ مَ ساڻُ،
جَنِين ڀانئِيو پاڻُ، سي آرِياڻِئان اوري رَهِيُون.",Shah Bhitai
"مَتان مُٺِي! ڇَڏِييٖن، پِرِيَتَڻُو پاڻا،
ڄاپَنِ جيئن ڄاڻان، تون پُڻِ هوئجِ تَنِ جيئن.",Shah Bhitai
"مَتان مُٺِي! ڇَڏِيين، پاڻان پِرِيَتَڻُو،
کَٿُورِيءَ ڪَڻُو، مَڙهي مَڙِهِجِ مُنهن ۾.",Shah Bhitai
"هيجُ هوندو جَنِ، سي ڪيئنءَ وِندُرَ وِيندِيُون،
وِيهو وِچِ رَهَنِ، سَهسِين سَڌُنِ وارِيُون.",Shah Bhitai
"ڪيچِ نه جُنبَڻَ جاءِ، تَه ڪا هَلي هوتَ ڏي،
مُون سين هَلي ساءِ، جا جِيءُ مِٺو نه ڪَري.",Shah Bhitai
"آتَڻَ ۾ پِرِياڻُ، هو سَڀَنِي جيڏييٖن،
مُون سَڀاڳـِيءَ ساڻُ ڪيرَ ڇُلَندِي ڇَپَرين؟",Shah Bhitai
"سُکَنِ وارِي سَڌَ، مَتان ڪا مُون سين ڪَري،
اَندَرُ جَنِين جو اَڌَ، ڏُونگرَ سي ڏورِيندِيُون.",Shah Bhitai
"ڏُونگَر نه ڏوريٖ، سِڪَڻَ جون سَڌُون ڪَري،
ويٺِي گهرِ گهوريٖ، مَٿان پِرِيَنِ ڄِندَڙو.",Shah Bhitai
"تو جو ٻولُ، ٻَروچَ! ويهِي ڪِيو وَڻِڪارَ ۾،
سوئِي پارِج، هوتَ! وِلَهِيءَ مُون مَعذُورِ سين.",Shah Bhitai
"پِهرِين تُون پاريج، پارَڻُ پوءِ پُنهُونءَ تي،
ٻولُ مَ وِسارِيجِ، هُو جو ڪِيوءِ هوتَ سين.",Shah Bhitai
"توسين ٻولَ ٻَهُون، سَهَسين ساڄَنُ جي ڪَري،
ڪَندِييٖن توءِ ڪَهُون، جي نالو ڳـِيَڙُءِ نِينهَن جو.",Shah Bhitai
"سُڻِي ٻولَ سَندانِ، جِمَ سُمَهِين سَسُئِي!
ڪَندِييٖن ڪُھُ ڪيڻانِ، جُهه سي اُنِ اورانگِهيا.",Shah Bhitai
"چُڪِيءَ کي چَئِي، ڪا جاڳائي جيڏِيُون!
وِيئَڙو ساٿُ وَهِي، تو نِنڊا ئِي نه لَهـٖي.",Shah Bhitai
"چُڪَسِ سَڀِ چَئِي، ماڙُهو شَهَر ڀَنڀورَ جا،
سا موٽي ڪِينَ مَئِي، جنهن جو جانِبُ جَتَ وَٺِي وِيا.",Shah Bhitai
"موٽَڻَ جا مَذڪُورَ، جان ڪي چَيَسِ جيڏِييٖن،
پَرِيَٽ پِهرين پُورَ، نيٖئِي پَهُچائِي پُنهونءَ کي.",Shah Bhitai
"موٽِي مَران مَ ماءِ! موٽَڻَ کان اَڳي مَران!
لُڇِي لالَڻ لاءِ، شالَ پُونديَسِ پيرَ تي!",Shah Bhitai
"دَردُ نه لَهي دارُئين، زُلفَ زورِ ڏِنومِ،
ڪاڪُلَ ڪالَهه ڏِٺومِ، رُخساريٖ تي رُوپَ سين.",Shah Bhitai
"ڀَنڀو جو ڀَنڀور ۾، ڪاڪُلُ ڏِٺُمِ ڪالَ،
هَئـٖي تَنِين جي حال، زُلفُ جي زافُ ڪِيُون.",Shah Bhitai
"پَرِينديئِي پاڻ وِيو، زلف ڪِيَسِ زافُ،
سَندو ڪاڪلَ ڪافُ، ماري معذُورِنِ کي.",Shah Bhitai
"هاڻِ نَه جِيان، جيڏِيون! زُلفَ زافُ ڪِياسِ،
ڪاڪُلَ آئُون ڪُٺِياسِ، ڀَنڀو جو ڀَنڀورَ ۾.",Shah Bhitai
"ڪاڪُلَ ڪُٺِي جا، ڪفنُ تنهن ڪِينَ ٿِئـٖي،
مَنجِهه شَهادَتَ سا، لُڏيٖ ۽ لاڏَ ڪَري.",Shah Bhitai
"ڏَکا، ڏُونگَرَ! لاههِ، آئُون اَڳُ مُئِي آهِيان،
آرِياڻِيءَ سين آهه، ذاتي سَڱُ ضَعِيفَ جو.",Shah Bhitai
"سُمَهڻا ساڙو، جيڏِيُون! جيڏوئي ٿِيو،
پِرِينءَ جو پاڙو، مُون سين نِنڊَ نِبيريو.",Shah Bhitai
"وِندُرِ جي وَڃَنِ، سي مَرُ ٻَنڌَنِ سَندِرا،
ٻِيُون ڪوه ٻَنڌَنِ؟ ڇوڙي جي ڇَڏِيندِيُون.",Shah Bhitai
"ڏِيهاڻِي ڏمَرُ ڪَري، مَٿي مَحَبتَ مُون،
تنهن کي اَچي تُون، پِرِيَمِ! ڪوهُه نه پَلِييٖن؟",Shah Bhitai
"ويٺـٖي وَرَ نَه پُون، سُتـٖي مِلَنِ نه سُپِرِين،
جي مَٿي رَندَنِ رُونِ، ساڄَنُ مِلي تَنِ کي.",Shah Bhitai
"ڪِ ڪي ڪَڙِيان پيرَ، ڪِ ڪَڙهان ڪيچَ ڌَڻِيَنِ لئِه؟
اِيُ ڏئُون ڏيئِي ڏيَر، پاڻان پرانهان وِيا.",Shah Bhitai
"ڪَڙُهه پُڻِ ڪيچَ ڌَڻِيَنِ لَئي، ڪَڙِ پُڻِ پيرَ سَندانِ،
اِنَهِين پَرِ اُتانِ، پُوَندينءَ، مُنڌَ! پهاڙَ ۾.",Shah Bhitai
"لُڇي ڪِينَ ڪُڇي، آٽي مُنڌَ اَندوههَ ۾،
پَرِ ۾ پـٖيـر پُڇي، لالَڻ جو، لَطِيفُ چي.",Shah Bhitai
"اَچِي عزِرائِيل، سُتِي جاڳائِي سَسُئِي،
ٿِي دَواڙائي دَلِيلَ، ته پُنهُونءَ ماڙهُو موڪَلِيو.",Shah Bhitai
"جان جان هُئِي جيئرَي، وِرِچِي نه ويٺِي،
وَڃِي ڀُونءِ پيٺِي، سِڪَندِي کي سَڄَڻيٖن.",Shah Bhitai
"ويهُه مَ وِساريٖ، پُڇا ڪَرِ مَ پَنڌَ جي،
نِرِمَلُ نِهاريٖ، هَلَندِنِ تان هَٿِ ڪيو.",Shah Bhitai
"اَوَجَهڙِ اَسُونهِنِ، ڏيهُه گَهڻوئِي ڏوريو،
سَڳَرِ رِيءَ سُونهَنِ، پَهُتِي ڪانَه پَنڌُ ڪَري.",Shah Bhitai
"کُهِجِ مَ، اُجَها کيھَ، گَردَ پسُ گُنگَنِ جي،
ڏُکِي مَنجهان ڏيهَه، نِڪِرُ نانهن ڪُلهـٖي ڪَري.",Shah Bhitai
"ويٺِيَسِ وِک نَه اُپُڙيٖ، تُون آرِياڻِي! آءُ،
ڇِڪِيءَ تو سين چاءُ، پاسي ڀَرِ پيئِي رِڙهـٖي.",Shah Bhitai
"کُهِي جا کَنيائِين، وِکَ تنهن ويجِهي ڪَئِي،
ڇِڪيءَ ڇِنائِين، پَنڌ مِڙوئي پَٽ جو.",Shah Bhitai
"سَؤُ ڪوهَ ڪري سَڀَڪا، تُون کُهِي کَڻِجِ وِکَ،
تاڻِج مَنجهان تِکَ، تَه پَنڌُ پاسي ڀَرِ نِبِري.",Shah Bhitai
"جان جان هُئِي جيئري، ويٺي نَه ويساندِ،
لُڙهِي لَهرِنِ پاندِ، مُيائِي ميهار ڏيٖ.",Shah Bhitai
"وِيو جاڳائي جَتُ، ويرِي ڪنهن وِلات جو،
سَندو سُورَنِ خَطُ، ڏِنُم هوتَ هَٿَنِ سين.",Shah Bhitai
"آءُ اوراهُون سُپِرِين! ڏُکِيءَ ڏيج مَ ڏاگُهه،
وَٽِ ڇَڏي مُون واگُهه، آرِي وِئين عِشقَ جو.",Shah Bhitai
"آءُ اوراهُون سُپِرِين! ڏُکِيءَ ڏاگُهه مَ ڏيج،
پيهِي گَهرِ پُڇيٖجِ، تَه هوتَ! هَلاڪَتَ نه ٿِئـٖي.",Shah Bhitai
"مَڇُڻ، وَرَ! وِسارييٖن، آرِي! لَڳِ اَللهَ،
توکي سارِيو ساهُ، اُڪنڊِيو آهُون ڪَري.",Shah Bhitai
"مَڇُڻ وَرَ! وِسارييٖن، صَبرُ نه سارِيان،
توکي نِهارِيان، آءُ مُنهنجا سُپِرِين!",Shah Bhitai
"هَٿان هَڏِ نَه ڇَڏِيان، صَبرُ شُڪرانو،
ذَوقَ زَمانو، مُون، وَرَ وِيو وِسَرِي.",Shah Bhitai
"صَبرَ ۽ شُڪرَ کي، ڪاڏي آئُون ڪَندِي؟
آهِيان جنهن سَندِي، سو تَه گُهرجي ساڻُ مُون.",Shah Bhitai
"صبرَ ۽ شُڪَر کي، وَٺِي آئُون ويٺِي،
ڏُکِيءَ سين ڏيٺِي، ڪا ڪِجِ اَچِي ڪَڏِهِين.",Shah Bhitai
"وَرُ اُونداهِي راتَڙِي، چانڊُوڻِيءَ چانڊا،
اوري ميهارا، منهن مَ پَسان ڪو ٻيو!",Shah Bhitai
"صبرَ ۽ شُڪَر کي، هَٿِ ڪيو مُون هاڻِ،
پِرِيَمِ! اَچِي پاڻِ، پَٽِيءَ کي پُڇيج تُون.",Shah Bhitai
"ناههِ جَمِعيّتَ جانِ کي، هوتَ پُڄاڻان هاڻِ،
اَللهَ! سيئِي آڻِ، جَنِ ساءُ چَکايُمِ سِڪَ جو.",Shah Bhitai
"ناههِ جَمِعيّتَ جانِ کي، هوتَ پُڄاڻان هاڻِ،
اَللهَ سيئِي آڻِ، جَنِ ساءُ چَکايُمِ سِڪَ جو.",Shah Bhitai
"ناهِه جَمعيّتَ جِانِ کي، هوتَ پُڄاڻان هِتِ،
پُنهُونءَ جِيَ پِرِتِ، ساءُ چَکايُمِ سِڪَ جو.",Shah Bhitai
"ناههِ جَمِعيّتَ جِانِ کي، پُنهُونءَ پُڄاڻان،
سي مُون سيباڻان، جَنِ چَکايُمِ سِڪَ جو.",Shah Bhitai
"ناههِ جَمعيّتَ جِانِ کي، هوتَ پُڄاڻان هيرَ،
ساڄَنَ ڪارَڻِ سيرَ، وؤڙِيندِيَس وِندُرَ جا.",Shah Bhitai
"ٻُڌُ ته ٻِيائي لَهـٖي، ’آئون‘ اُتِ نَه آهِه،
ڪُڇَڻَ ڪَنڍِي لاهِه، ڪَنُ ٿِيءُ، ڪيچِيَنِ ڪُڇِيو.",Shah Bhitai
"ڪَڏِهن پِئَجي ڪَنُ ٿِي، ڪڏهن ٿِيجي واتُ،
ڪَڏِهن ٿِيجي ڪاتُ، ڪَڏِهين ٿِيجي ٻَڪَرو.",Shah Bhitai
"ڪَٽارو ۽ ڪوسُ، اَڱڻِ آرِيءَ ڄامَ جي،
دِيَتَ آهي دوسُ، ماَرڳَ ۾ مُيَنِ جي.",Shah Bhitai
"ڪامُون مُڇيجاهُ، گَهِڻُيون گُهرِجَنِ آن،اوٺِيا!
هي وَڻَ نَه لَهَنداهُ، هُو وَڻَ اوڏاهِين گَهڻا.",Shah Bhitai
"اَکِيُون لَٽَ اوراٽِيُون، ڪنهن پَرِ ڪَڙِيان پيرُ،
لَٽَ لاهِيندو ڪيرُ، مُون جيهِي مَعذُورِ کي.",Shah Bhitai
"اَکِيُون آريءَ ڄامَ جِون، آهِينِ اَنڌِيءَ ساڻُ،
پَسِي ڪَندِيُون پاڻُ، پيشانِي پُنهُونءَ جي.",Shah Bhitai
"سَڏَ مَ ڪَرِ سَڏَنِ ري، هَلَڻَ رِيءَ مَ هَلُ،
جَلَڻَ ريءَ مَ جَلُ، روئَڻَ رِيءَ مَتان رُئين.",Shah Bhitai
"سَدا پُڇُ مَ سهڻي! اونداهِيءَ اَڌ راتِ،
پِريان ڏي پِرڀات، وانءُ ڏيٺاريٖ ڏينهن کي.",Shah Bhitai
"صَدا! وِڌِيَمِ سُورَ جِي، اَڳِيان ڪوهِياريٖ،
جو نِجَسَ نِکاريٖ، سو پُنهُون وِڌُمِ پاندَ ۾.",Shah Bhitai
"سَسُئِيءَ کي سَڏُ ٿِيو، آسان اولاڻُو،
پَنڌ نَه پُڄاڻُو، اَڻَ ڪوٺِي ڪانه ڪَري.",Shah Bhitai
"پَسو! پَراوَنِ، سُورَنِ آڏِي سَسُئِي،
پَرايا پنهنجن، وِجَهنِ ويچارِيءَ تي.",Shah Bhitai
"مُنڌ نَه مَنجهان تَنِ، پَسِي لَڪَ لُڏَنِ جي،
جا پَرِ کاهوڙِيَنِ، سا پَرِ سِکِي سَسُئِي.",Shah Bhitai
"سائِرَ ٻوڙِي سهڻي، نَه ڍوري، نه ڍَنڍَ،
اَکين مَنجِهه اُڪَنڊَ، مُيائِي ميهار ڏي.",Shah Bhitai
"ڪُتا کِيَنَئِي ڪيچَ جا، سَندا جي پُنُهونءَ،
اَگهيٖن هوند اَسونهَن، جي جانارَنِ يادِ پُئين.",Shah Bhitai
"تَنِ پيئِي جانارَنِ ياد، جي پارِيلَ پُنهُونءَ ڄام جا،
سَندِي لالَنَ لاڌ، مُئِيان پوءِ مُنڌَ ٿِئٖي.",Shah Bhitai
"نَه ڪِين آهِيُون چُوهَڙا، نَه ڪِي آهِيُون چورَ،
هنگامان ۽ هورَ، ڪُتا! ڪَرِييٖن ڪَنِ تي؟",Shah Bhitai
"ڪُتو چـٖي قَرِيبَ جا، آهِيُون ساڌَ سَهِي،
پِهرِين بات بَهِي، پُڇُون پوءِ پانڌِيَنِ کي.",Shah Bhitai
"ڪُهين، ته آپُ ڪُهُه، ڏَسِ مَ چُوهَڙِيان،
سَندا آهيڙِيان، آن نه سَهَندِي هَٿَڙا،",Shah Bhitai
"ڪُتو طالِبُ ڍُونڍَ جو، اَسين ڪُتي ڪِيڙَ،
چَهُٽِي آهي چِيڙَ، ڪارايي جي ڪَنَ ۾.",Shah Bhitai
"ڪُتو ڪُرِٽي هَڏِيُون، جُوان مَڙدُ جِڳِرُ کاءِ،
اَلدُنِيَا جِيفَہ وَ طُلاّبُهَا کِلَاب، ايئن هِنئين سين لاءِ.",Shah Bhitai
"ساهَڙُ سُڪيءَ ۾ ٿِيو، پاڻيءَ مَنجِهه پُنوههُ،
سَندو ڪَچَ ڪُنو، تارِ تَرَندو ڪيتَرو؟",Shah Bhitai
"ڏُکِيءَ ڏَمَرُ ناههِ، بُکِيءَ کِلَ نَه اُڄَهي،
اُگهاڙِيءَ وِهانءُ، وِيو ويچارِيءَ وِسَرِي.",Shah Bhitai
"اَدِيُون! وَرُ اُگهاڙَ، وِهانءُ جنهن وِسارِيو،
جيڏِيُون! ڇَڏي جاڙَ، سَڀِ نَنگيُون ٿِي نِڪَرو.",Shah Bhitai
"سَڀَ نَنگِيُون ٿِي نِڪَرو، لالَچ ڇَڏي لوڀَ،
سُپيرِيان سين سوڀَ، نِنڊُون ڪَندي نه ٿِئـٖي.",Shah Bhitai
"سَڀِ نَنگِيُون ٿِي نِڪَرو، پَڙهَڻَ ڇَڏي پوءِ،
مُنهَن مِڙَنِئان هوءِ، ڪَهـٖي جا ڪِينَ کَڻِي.",Shah Bhitai
"ڪَهـٖي جا ڪِينَ کَڻِي، پِرِينءَ پَهُتِي سا،
وِهـٖي ويڙِهجِي جا، وَصلُ تنهن وِڃائِيو.",Shah Bhitai
"وَصلُ تنهن وِڃائِيو، سِينڌِ سُرمي سِيئن،
سا لُوٺِي لِيلا جيئن، مَڻيو جنهن مِٽُ ڪيو.",Shah Bhitai
"هُوندِئان هوتُ پَري، اوڏ آ اَڻَ-هُوندِ کي،
ساجَنُ تَنِ سَري، ’لا‘ سين لَڏِينِ جي.",Shah Bhitai
"هورِنِ هاڙهو لَنگِهيو، ٿِيءُ جَرِيدِي جوءِ!
هُوندِ جَنِين سين هوءِ، هوتَ نَه هُوندو تَنِ سين.",Shah Bhitai
"هورِنِ هاڙهو لَنگِهيو، مُٺِي! مُوسَٽُ ڇَڏِ،
’لا‘ سين اُٿِي لَڏِ، ’ڪِينَ‘ رساڻـٖي ڪيچَ کي.",Shah Bhitai
"هورِنِ هاڙهو لَنگِهيو، ڳورِيُون پاسي ڳوٺِ،
ڪيچِ تَنِين کي ڪوٺَ، ’ڪِينَ‘ جَنِين جي ڪَڇَ ۾.",Shah Bhitai
"هورِنِ هاڙهو لَنگِهيو، ڳَورِيُون ٿِيُون ڳَمَنِ،
هاڃـٖي تنهن هَڄَنِ، ڌاران سِڪَ، سَيّدَ چـٖي.",Shah Bhitai
"نه ڪا هِتِ نه هُتِ، ڪا ڳَورِيءَ سَندِي ڳالِ،
ڪِينَ پَهُتِي مالِ، حالِ پَهُتِي هوتَ کي.",Shah Bhitai
"سانوَڻَ لَهَرِيُون، ٿَرَ وارِي، تَرِ وارَ،
اِنِهان ئِي اَپارَ، مُون سين ڀَلـٖي ڀال ڪِيا.",Shah Bhitai
"وَڌو ڪِيمَ، وَڻاههُ! اُونچا ڏُونگَرَ! مَ ٿِيو،
ٽِمو مَ، نيڻاههُ! تَه پيرُ نِهارِيان پِرِيَنءَ جو.",Shah Bhitai
"جُتِي سي پائِيندِيُون، جَنِين پيرَ پِرِين،
لاٿِيون سَڀِ پَرِين، سَسُئِيءَ سُپِريَنِ کي.",Shah Bhitai
"نه مُون نانَاڻِئان کَٽِيو، نه ڪِي ڏاڏاڻِئا،
پِرِيَنِ جي پارا، مُون سين وَڏائِي وَڙَ ٿِيا.",Shah Bhitai
"مَرِي جِيءُ ته ماڻِيين، جانِبَ جو جَمالُ،
ٿِيين هوند حَلالُ، جي پَندِ اِهائِي پارِييٖن.",Shah Bhitai
"مَرُ ته موچارِي ٿِييٖن جِيئَڻ آڏو جَتَ،
هارِي! ڪَرِ هِمَتَ، تَه ڏيئِي دَمُ، دوسُ لَهِين.",Shah Bhitai
"مَرُ ته موچارِي ٿِييٖن، ويهِي جِيءُ مَ، جوءِ،
مُنڌَ! مَرَڻان پوءِ، پَهُچَندِينءَ پُنهُونءَ کي.",Shah Bhitai
"اَجَلان اَڳي، سَسُئِي! مُنڌَ جِيَئرِيائِي مَرُ،
ٽولِيان تنهن مَ ٽَرُ، جنهن رُوحُ وِڃايو راههَ ۾.",Shah Bhitai
"مَرَڻان اَڳي جي مُئا، سي مَرِي ٿِينِ نه ماتِ،
هوندا سٖي حَياتِ، جِيئَڻان اَڳـٖي جي جِيا.",Shah Bhitai
"جيئڻان اَڳي جي جِيا، جُڳِ جُڳِ سي جيئَنِ،
اوءِ موٽِي ڪِينَ مَرَنِ، مَرَڻان اَڳي جي مُئا.",Shah Bhitai
"اُونچو اُتاهُون گَهڻُو، جيئڻَ کي جَبَلُ،
مَرَڻَ! مُون سيٖن هَلُ، تَه پُٺِيءَ تو پَنڌُ ڪَرِيان.",Shah Bhitai
"تو سَڱُ، ساهَ گَهڻَنِ سين، جِيئَڻَ! گوشٖي جاءُ،
مَرَڻَ! مُون سين آءُ، تَه پُٺِيءَ تو پَنڌُ ڪَرِيان.",Shah Bhitai
"تو سامائي سَسُئِي! مَرَڻُ ڪِيو مُردارُ،
ڪُپَرِ سين ڪوهِيارُ، لُوٺِي! تو لَڄائِيو.",Shah Bhitai
"پَرِ ۾ پَچِي پِرِينءَ کي، مَرِي نه ڄاتوءِ،
’مُوتُوا‘ مُنڌَ نه سوءِ، ڪَنڌُ ڪُڄاڙِيان ڪاٽِييٖن؟",Shah Bhitai
"توڻي وِلاڙُون ڪَرين، توڻي هلٖين وِکَ،
لِکِيي منجها لِکَ، ذَرو ضايَع نه ٿِيي.",Shah Bhitai
"لِکِيو جو نِراڙِ، سو اَنگُ ڪِياڙِيءَ نَه ٿِئـٖي،
پارِيو ويٺِي پاڙِ، جيڪِين لالَنَ لِکِيو لوحَ ۾.",Shah Bhitai
"جِتـٖي جـٖيتَرِيُون، لِکِيُون لوحَ قَلَمَ ۾،
تِتي تيٖتَرِيُون، گَهڙِيُون گهارَڻُ آئِيُون.",Shah Bhitai
"پَنڌ نه پَنڌَنِ جيتَرو، ڪيئن سُڄَندِي ڪِيھَ؟
جيڪَرَ ڪَرِيان رِيهَه، پَرَ چوندا مُنڌَ چَرِي ٿِئِي.",Shah Bhitai
"چُونِمِ مَرُ، ’چَرِي ٿِئِي‘، پَرَ جي سَڏُ سُڻِينِ،
مَرُ مُنهِين کي ڏِينِ، ماڙهُو اَچِيو مِيهَڻا.",Shah Bhitai
"ماڙهُو ڏيئِي مِيهَڻا، مُون کي ڪَندا ڪوههُ؟
جنهن ڇورِيءَ ۾ ڇوه، سا پِٿُون ٿِيندِي پيرَ تي.",Shah Bhitai
"جيٖڪِين ميڙِ مُٺِيَ کي، جيڪِين مُٺِيءَ مارِ،
ڏُکِيءَ کي ڏيٖکارِ، هيڪَرَ هوتُ اکين سين.",Shah Bhitai
"ڏُکِي ٿِي ڏَڌورَ، لَهَسِي لَنئون پُنهُونءَ جي،
ڏيٖئي آڳ اَتور، سَڀَ نهَ کانئـٖي سَسُئي.",Shah Bhitai
"ڏُکِي! ڏِکَ وِسارِ، سٖيجَ ڦِٽِي ڪَرِ، سَسُئِي،
پَٽِييٖن پيرُ نِهارِ، تَه آرِياڻِي اُتان لَهيٖن.",Shah Bhitai
"ڏُکِي! ڏُکُ مَٿـٖي ڪَري، وانءُ ڇَپَرِ پيٖهِي،
گَڏِبَئِي ڏيٖهِي، سُوڌِيُون ڏِيندَءِ خَبَرُون.",Shah Bhitai
"ڏُکِيءَ ڏِيهاڻِي، مُٺِيءَ مَٿي هَٿَڙا،
تنهن پَرِ نه کاڻِي، جنهن پَرِ جِئـٖي، جيڏِيون!",Shah Bhitai
"هَر دَمُ هوتَ پُنهُونءَ جو، ڏِسَڻُ ڀانئج ڏِکَ،
وَرُ پُنهُونءَ ساڻُ پَلَڪَ! ٻَنِ ٻارهن وَرِهَيه ٻِيَنِ سين.",Shah Bhitai
"ڏُکِيءَ سَندِيُون ڏُونگَرين، وَڻَ ٽِڻَ وايُون ڪَنِ،
وَٽان ويهِي جَنِ، وَڍِيءَ سي واڍوڙِيا.",Shah Bhitai
"وَڍِيءَ سي واڍوڙِيا، رَتُ نه ڏِٺو جَنِ،
مَوتُ قَبُولِيو تَنِ، ڏِٺو جَنِ ڏُکِيءَ کي.",Shah Bhitai
"ڪنهن جنهن ڏُکا ڏيٖ، پارانڀا کي پانڌِييٖن،
سُورَ ڀَرِيائِين سٖي، ڳالِهه ڪِيائِين جَنِ سين.",Shah Bhitai
"ڪو جو وَڍِيءَ وَڍُ، جيئن وِڻَ وَڍِيائِين وَڍَ سين،
ڏُکُ ڏُکِيءَ کي ڏَڍُ، جَنِ ڏِٺِي سي ڏُکِيا ٿِيا.",Shah Bhitai
"وَڍيَلِ ٿِي وايُون ڪَري، ڪُٺَلِ ڪُوڪاريٖ،
هُنَ پَنَ پنهنجا سارِيا، هِيءَ هَنجُون هَڏَنِ لئـٖي هاريٖ.",Shah Bhitai
"ڏُکِيءَ توءِ ڏُڪارَ، توڻٖي وَسَنِ مينهَڙا،
صاحِبَ هَٿِ سُڪارُ، هِنَ وَسِ آهِينِ هَٿَڙا.",Shah Bhitai
"ڏُکِيءَ توءِ ڏُڪارَ، سيڻَنِ ڏيهُه سُڪارِيو،
ٻاروچاڻُو ٻارُ، سَڀوئِي سُواءَ سين.",Shah Bhitai
"آئُون نَه گَڏِي پِرِينءَ کي، ٿورا ڏينهن ٿِيا،
راتيٖن روزَ وِيا، عَبَثُ آرِيءَ ڄامَ ري!",Shah Bhitai
"آئُون نَه گَڏِي پِرِينءَ کي، سَهسَيٖن سِڄَ وِيا،
هَلَڻَ ويرَ هِئا، ديٖکٖي شالَ دَمُ ڏِيان!",Shah Bhitai
"وِلاڙِيو وَڻين چَڙهي، رَئِي پَسِيو روءِ،
”وِچان جو وِچُ پوءِ، سو ڪنهن پَرِ ڪَهِي لاهِيان!“",Shah Bhitai
"وِلاڙيون وَڻيٖن چَڙهي، اُونچَنِ مَٿي اَڄُ،
لالَنَ ڪارَڻِ لَڄُ، باسِيائِين بردارَ جو.",Shah Bhitai
"وِلاڙِيو وَڻيٖن چَڙهي، ڏِيو پَٽولي لانگَ،
ٽارِيءَ ٽارِيءَ ڇانگَ، سَسُئِي مورَ ٻَچَنِ جيئن.",Shah Bhitai
"وِلاڙِيو وَڻين چَڙهـٖي، ڏاڍو ڏوريٖ ڏُورِ،
سُپيٖرِيان جي سُورِ، پَري پَڙاڏا ڪَري.",Shah Bhitai
"پَريٖ پَڙاڏا ڪَري، اوريٖ نه آهي،
ڪَمتَرِ ڪا ڪاهـٖي، پَهُچي هِنَ پَٽَيءَ کي.",Shah Bhitai
"رُڃُنِ ۾ رَڙِ ٿِي، ڪَرَ ڪووَلَ جِي ڪُوڪَ،
وَلوَلو ۽ وُوڪَ، اِيءَ تان آههَ عِشقَ جِي.",Shah Bhitai
"رُڃُنِ ۾ رَڙِ ٿِي، ڪَرَ چَتُونءَ جِي چانگارَ،
اِيءَ عِشقَ جِي اُٻَڪارَ، نَعرو آهي نينهن جو.",Shah Bhitai
"رُڃُنِ ۾ رَڙِ ٿِي، ڪَرَ ڪُرَڪي ڪُونجَ،
نَعرو مَنجِهه نِڪُونجَ، اِيءَ تان آهَ عِشقُ جِي.",Shah Bhitai
"رُڃُنِ ۾ رَڙِ ٿِي، ڪَرَ ڪُرَڪي ڪُونجَ،
نَعرو مَنجِهه نِڪُونجَ، اِيءَ تان آهَ عِشقُ جِي.",Shah Bhitai
"رُڃُنِ ۾ رَڙِ ٿِي، ڪرَ سارَنگِيءَ سازُ،
اِيءُ عِشقُ جو آوازُ، ماڙهُو رَکَنِ مُنڌ تي.",Shah Bhitai
"ڏاگَهنِ، ڏيرَن، ڏُونگَرَنِ، ٽنهي ڏِنَمِ ڏُکَ،
سي سَڀ ڀانَيَمِ سُکَ، هيڪاندِ ڪارَڻِ هوتَ جـٖي.",Shah Bhitai
"وَڃي سا رات وِهاڻِي، رِيءَ پَسَڻَ پِرِيَنِ جي!
هِهَڙا اوڏا سپِرِين، تو ڪيئن نِنِڊَ رِهاڻي؟",Shah Bhitai
"جَتَنِ وِڌِيَس جارِ، ناتَ هُيَسِ نِماڻِي نِڪَڻِي،
ٿِيئَڙا پاڻَ قَرارِ، مُون مَنُ گَڏيٖ گُندريٖن.",Shah Bhitai
"جي ڄاڻان جَتَنِ، پوءِ پَٽاندَرُ هيتَرو،
آئُون ڪيئن مُلا تَنِ، سَرَتِيُون! سُورَ پِرائِيان؟",Shah Bhitai
"ڪيچان اوري ڪيتِرِيون، مَعذُورِيُون مُيُون،
واٽُون وِيهَه ٿِيُون، ڪُهُه ڄاڻان ڪيهِيءَ وِيا.",Shah Bhitai
"ڀانيُمِ جي سَرِواڻَ، ڇُلائِيندَمِ ڇَپَرين،
کانيَمِ هوند پَلاڻَ، اُٺَ گُڏايَم اُنِ جا.",Shah Bhitai
"وَرَ وَراڪا وِچَ ۾، لَکين آڏا لَڪ،
هُو جي آڏا حَقَ، سي ڪَندا ڪوهُه ڪَندِيَنِ کي؟",Shah Bhitai
"وارو! وَرُ وَٺِي وِيا، جابِرَ ڪَري جورُ،
بيدِي ٿِي ڀَنڀورُ، حَشَرُ ڪَري هَلِيا.",Shah Bhitai
"وارو! ور وٺي ويا، ڪَري ڏيرَ ڏَمَرُ،
هاڻي ٿِيو حَشَرُ، پُنا قولَ قِيامَ جا.",Shah Bhitai
"وارو! وَرُ وَٺِي وِيا، جوري سين جابِرَ،
صَبُرُ ڪيئن صابِر! اَچي عَجِيبَنِ ري.",Shah Bhitai
"سَنجهي مُون نَه سَنڀالِيو، تَه ڪِي اوٺِي ڪَندا ايئن،
ڪُهِي ڪَميڻِي ڪيئن، جَڏِي راتِ جَتَنِ ڪِي!",Shah Bhitai
"سَنجهي مُون نَه سَنڀالِيو، صُبُحِ سارِيَمِ سُورَ،
جَتَنِ لاءِ ضَرُورَ، گَهڻا گهارِيَمِ ڏينهڙا.",Shah Bhitai
"آڌِيءَ اوءِ اُٿِي وِيا، ڪَرُ رَکِيائُون ڪيچَ،
ٻاروچاڻي پيچَ، مُنهِنجو مَنُ مُنجهائيو!",Shah Bhitai
"سَسُئِي لَنگِهيو سو، مَردَ جنهن ماتُ ڪِيا،
جَبَلُ وَڏو جو، نُوڻِ مِڙوئِي نينهن کي.",Shah Bhitai
"جَبَلُ ماري جَکَ، جو آڏو آرِيچَنِ کي،
توڻي لَڪَنِ لَکَ، سَڀ لَنگِهيندِيَسِ سِڪَ سين.",Shah Bhitai
"جَڏِهن پيئِي ڇَٽَ، ڇَپَرِ هوتَ پُنهُونءَ جي،
پَرَهي وِيٺيُون پَٽَ، گُوندرَ لَٿا گولِين.",Shah Bhitai
"جَڏِهن سُتِيُون جي، پَٿَرِ پيرَ ڊِگها ڪَري،
تَڏِهن تَنِين کي، ساٿَ سُتيئِي ڇَڏِيو.",Shah Bhitai
"ڏُونگَرَ! مُون نه ڏُکوءِ، آنءُ اَڳَ ڏُکوئي آهِيان،
سارِيان ڪونَه سُکوءِ، سُورَ گَهڻييِي سَنڀَران.",Shah Bhitai
"ڏُونگَرَ! ڏُکِ پَئِي، ڪِيَمِ توسين ڳالهه،
پاڻا آئُون مُئِي، سُورُ سُڻائي پرينءَ جو!",Shah Bhitai
"ڏُونگَرَ! ڏُکويُون، تو ۾ اورَڻَ آئِيُون،
جي اَچَنِ ڦوڙائيون، ڏِجَنِ دِلاسا تَنِ کي.",Shah Bhitai
"ڏُونگَرَ! ڏِيهاڻِي، پاڻُ مَٿان تو گهورِيان،
تو مَنجِهه رِهاڻِي، سَدا ٻاروچَنِ جِي.",Shah Bhitai
"ڪي جي ڪَڍِيا پارَ، ڏُکي، ڏُونگَرَ پاڻَ ۾،
سُڻِي سا تَنوارَ، مِرُون پِيا مامِري.",Shah Bhitai
"ڏُونگَرَ ڀُونييٖنِ ڪِيرَ، سَڄَڻَ ميخُون ڏُونگَرين،
هَهِڙا سيڻَ سُڌِيرَ، ڪينَ لَهندينءَ ڪي ٻِيا.",Shah Bhitai
"ٻَئِي ويٺا رُونِ، ڏُکِي، ڏُونگَرُ پاڻَ ۾،
ڪنهن کي ڪِينَ چُونِ، مَنجِهنِ جو پِرِيتَڻُو.",Shah Bhitai
"اَڄُ پُڻِ ويٺو روءِ، ڏُکِيءَ، ڏُونگَرُ پاڻَ ۾،
ڪوهِياريٖ جو ڪوءِ، اَچِي سُورُ اُڌَمِيو.",Shah Bhitai
"مون کي ڇَڏِ مَ ڇَپَرين، هوتاڻِيءَ هِنَ هَنڌ،
توسين پُوندِيَسِ پَنڌِ، ڏِيندِيَسِ باههِ ڀَنڀورَ کي.",Shah Bhitai
"مون کي ڇَڏِ مَ ڇَپَريٖن، هاتِڪ هوتاڻِي!
توهِين لَئٖي کاڻِي، ڏُکِي ڏوري ڏُونگَرين.",Shah Bhitai
"مون کي ڇَڏِ مَ ڇَپَريٖن، پوءِ رَهايَسِ ’پاڻ‘،
جي ڀُلايُون ڀاڻِ، تَنِ کي رَسُ، رَسِيلا! راهَ ۾.",Shah Bhitai
"پَرتَوو پُنهُونءَ جو، ڪِين ڇائِين، ڪِين اُسَ،
قرِيبِاڻِي ڪُسَ آهي ڪَر ٻَڪَرڙي.",Shah Bhitai
"پَرتَوو پُنهُونءَ جو، جُهڙَ جيئن جهالا ڏي،
آئون تنهن آرِيءَ کي، وَٺِيو راهه، رُئان گَهڻُو.",Shah Bhitai
"ڪنهن پَرِ رُوئان پرينءَ کي روئي نَه ڄاڻان،
مَٿي ڪِيو ڀُڻان، هَنجَنِ - هاڻا هَٿَڙا.",Shah Bhitai
"ڪنهن پَرِ رُوئان پِرِينءَ کي، پارُ نَه ڄاڻان پَنڌُ،
ڪيچِيَنِ ڪارَڻِ ڪَنڌُ، نايو ٿِي نعرو هَڻان.",Shah Bhitai
"ڪنهن پَرِ رَوئان پرين کي، رُوئَڻُ مون رياءُ،
بَرَنِ مَنجِهه بُڪاءُ، ٻِيءَ ڀت ٻُڌُمِ، جيڏِيُون!",Shah Bhitai
"ٻيون ڏيئِي ٻَنِ کي، هَلِجِ پاسي هيڪَ،
وَرُ نه سَهي وِيڪَ، تُون ٽيڏِي! ٽِيايُون ڪَرين!",Shah Bhitai
"اڃَا تُون اَواٽَ، واٽان پاسي ويسَرِي،
سُونهِين ٿيءُ سُواٽَ، ته مَنجهان دِلِ دَڳُ لَهِين.",Shah Bhitai
"پاهِين، پَسِي پَٻُ، مَتان ڪا، مُنڌ ڏِييٖن،
اَڳِيان ڪَئو مَ ڪَٻُ، اِيءُ قالِي آڏو ڪيچَ کي.",Shah Bhitai
"ڏاڍِي لُڪَ لَڪَنِ جِي، پَٽَنِ پوءِ پَچاءُ،
ڇَپَرَ ڪوسو واءُ، هَرِيا تو نيڻَ ڪِيا.",Shah Bhitai
"لَڙُ مَ، لاڙائُو ٿِيو گُهتُون گوهِيُون ڇَڏِ،
لاهِه مَ لَڏو، لَڏِ، تَه ڳاڙهـٖي سِڄِ ڳالِهه مِڙين.",Shah Bhitai
"لَڙُ مَ، لاڙائُو ٿِيو، وَرَ چُونڊِيندِي وَڃُ،
آهي اِيءُ اُهڃُ، هاڙهي هَلَندِيَنِ جو.",Shah Bhitai
"اُلَهِي سِجَ اويرَ مَ ڪرِ مَعذُورِيَنِ تي،
پَسِي مَران پيرَ، ڏُونگَرَ ٻاروچَنِ جا!",Shah Bhitai
"وِيو ٻاروچو نِڪَرِي، هاڻي ڪَرِيان ڪيئنءَ؟
سِجَ اُلٿـٖي سيئن، سَٽُون ڏينديَسِ سُڃَ ۾.",Shah Bhitai
"ڪِين ڌَرَتَتِي، ماءِ! ڪِين ڄَرَ سَندِي سَڄَڻين،
هَلي ۽ واجهاءِ، ٻنِهي ڄيرَن وِچَ ۾.",Shah Bhitai
"مَٿـٖي مَنجهان مِينهُن، پسو! پاڻِيءَ جيئن وَهي،
مُون ڀانئيو نينهن، ڄِڀِيُون سَندِيُون.",Shah Bhitai
"مَنجهان منهنجي رُوحَ، جي وَڃي ساڄَنُ وِسَرِي،
تَه مَرُ لَڳِي لُوهَه، ٿَرَ-ٻاٻِيهو ٿي مَران.",Shah Bhitai
"لَڳِي مُون کي لُوهَه، وِرِهَه واٽُون لائِيُون،
راضي جنهن سين رُوحَ، سو ڪوهِيارو ڪيچ وِيو.",Shah Bhitai
"ٽِمَنِ نيڻَ رَتُ وَهي، چُئاڪا ڪِيو،
مُون کي ڏَنءُ ڏِيو، اَئِين ٿا وَڃو، اوٺِيا!",Shah Bhitai
"امڙ وَڃِي آڻِ، چَرَخو آتَڻَ وِچَ مان،
ڪِتُيمِ جِهِين ڪاڻِ، سو ڪوهِيارو ڪيچ وِيو.",Shah Bhitai
"پَهِي ڪامَ پِڃاءِ، امڙ! منهنجي آسَري،
ڏيئي ڪِين ڪَتاءِ، مون کي نينهن نِهوڙِيو.",Shah Bhitai
"ڪَتَڻُ ٻَنِ ڪَپاهُه، کوءِ آتَڻُ، ٻَنِ جيڏِيُون!
ساڄَنُ منهنجو ساههُ، هاڃي مَنجِهه هَڻِي وِيو.",Shah Bhitai
"آتَڻِ چُونِمِ ڪَتُ، تاڻِيان تَندُ نه نِڪَري،
پاڻان روئِي رَتُ، چَرَخو مُون چِڪَ ڪِيو.",Shah Bhitai
"کوءِ هاڙهو، ٻَنِ هوتُ، کوءِ پُنهُون، ٻَنِ پِرِيتَڻُو،
مادَرِ! مُون مَوتُ، پَسَڻا پِرائِيو.",Shah Bhitai
"کوءِ ٻولي، ٻَنِ ٻَروچُ، گهورِي ذاتِ جَتَنِ جِي،
مون کي چَئِي لوچُ، پيهِي وِيا ڇَپريٖن.",Shah Bhitai
"جيئن جيئن تَپي ڏينهن، تيئن تيئن تاڻِيان پَنڌَ ۾،
هو آڳانجهو نينهن، ٻانڀَڻِ ٻَروچَنِ سين.",Shah Bhitai
"جيئن جيئن ڇِڄـٖي راتِ، تيئن تيئن تاڻي پَنڌَ ۾،
ڀورِيءَ ٻـِي نَه تاتِ، جيڪا سا جَتَنِ جِي.",Shah Bhitai
"نه ڪو ليکوئِي ٿِيو، نه ڪو تَتو ڏينهُن،
تِهان اوري نينھُن، ڇِنو آتَڻَ وارِيٖن.",Shah Bhitai
"جان جِئييٖن تان جَلُ، ڪانهي جاءِ جَلَڻَ ري،
تَتِيءَ ٿَڌِيءَ هَلُ، ڪانهي ويلَ وِهَڻَ جي.",Shah Bhitai
"تَتِيءَ ٿَڌِيءَ ڪاهه، ڪانهي ويلَ وِهَڻَ جِي،
مَتان ٿِئـٖي اُونداهِه، پيرُ نه لَهين پرينءَ جو.",Shah Bhitai
"ڪو گهمَندي گهورُ، آيُمِ ٻاروچَنِ جو،
ڇَڏيندِيَسِ ڀَنپورَ، هِنيُون هِتِ نه وِندُريٖ.",Shah Bhitai
"ڀَنڀورَ جَنِ سُکَنِ، مُون کـٖي ساٿان کارِيو،
هاڻي ساڻ ڏُکَنِ، تان ڪِين ڏُونگَرَ ڏورِيان.",Shah Bhitai
"ڀينَر! ڀَنڀوران، ڀَڄو تان اُبَهو،
اَڳـٖي اِنَ ماڳان، سَرَتِيَنِ سُورَ پِرائِيا.",Shah Bhitai
"ڀينَرُ! هِنَ ڀَنڀورَ ۾، دوزَخَ جو دُونهون،
سَوارو سُونهون، پُڇِي پُورِجِ، سَسُئِي.",Shah Bhitai
"ڀَنڀوران اُجاڙُ، سَرَتِيُون! سَکَرُ ڀانئِيان،
مُون سين تنهن پَهاڙُ، ڏُکان هَڏِ نه ڏورِيو.",Shah Bhitai
"اُجاڙان ڀَنڀَورُ، سَرَتِيُون! سَکَرُ ڀانئِيان،
آرِياڻيءَ اَتور، ڏِٺُم جِتِ اَکِيَنِ سين.",Shah Bhitai
"لَڳِي لاڳاپـٖي، ڀورِي مُنڌَ، ڀَنڀورَ جي،
پِرِين وِڃايو تي، ڏُکِي ڏوري ڏُونگَرين.",Shah Bhitai
"جَنِين ديکِيو دِل سين، پُٺِيءَ سي پييُون،
تهَ پُڻ ٿـٖي وييٖيُون، جي پُنهُونءَ پاڻُ لڪائيو.",Shah Bhitai
"لَڄايا مُونهان، ساجُهرِ تي سيڻَ وِيا،
پيٖيَنِ ڀَنڀوران، سُڌِ منهنجي ذَاتِ جِي.",Shah Bhitai
"هُيَسِ جي آئُون، ٻانهِي ٻاروچَنِ جِي،
هوند نه ڇَڏِيائون، ڏُکِيءَ کي ڏُکَنِ ۾.",Shah Bhitai
"آئُون جي هُيسِ هَڏُ، اَدِيُون! آرِيچَنِ جو،
ساٿَ لَڏِينديٖ سَڏُ، مانَ ڪوهِيارا ڪَرِينِ مُون.",Shah Bhitai
"اوٺِيَنِ اُمارو، مُون جَهلِينديٖ نه رَهيا،
ساٿِيَنِ سَوارو، ڪِيو ڪيچُ اَکِينِ ۾.",Shah Bhitai
"ساٿِي توءِ هَلَنِ، پَٿَرِ جي وارَ ڪَريان،
جيڪُسِ ٻاروچَنِ، ڪو ڏٺو عَيبُ اکين سين.",Shah Bhitai
"ساٿِيَنِ سَئِين نَه جاڳِينءَ، پوءِ ڪُـڄاڙِئا روءِ؟
اِيءَ پَرِ ڪُپَرِ هوءِ، جو هو سانگِي، تُون سُمَهين.",Shah Bhitai
"ساٿِي نَه پَسان سي، هُئمِ هِينئيٖن ٿُوڻِيُون،
هاڻي ڪَنِين جي، وَڃِيو اَڱڻِ اُڀِيان؟",Shah Bhitai
"آن ڪي ساٿِي ڏِٺَ، جي مُون ويڙهِه وِڃائِيا،
رُوئان رَتُ مَڃُٺَ، هاڻي تَنِ پِرِيَنِ کي.",Shah Bhitai
"ڪَهان، تان ڪيچان پَري، وِيهان، تان وَٽِ مُون،
ڀُلِي ڏورِيَمِ ڀُون، عَبَثُ آرِيءَ ڄامَ کي.",Shah Bhitai
"ڪَهان، تان ڪيچان پَري، سُمَهان، تان سِرَ هيٺِ،
ٻاروچي سين ڏيٺِ، جيڏِيُون! جيهِيءَ پَرِ ٿِي.",Shah Bhitai
"وَڏِي وَسَ هُئا، ٻاروچا ڀَنڀورَ ۾،
وَڃِي ڏُورِ پِيا، سانگينِ پُٺِيءَ سُپِرِينِ.",Shah Bhitai
"ڏنِي سِڪَ سَسُئِيءَ کي، ٻيلِياڻِي ٻَروچَ،
لوڪَ وِچان ئِي لوچَ، نيئِي پَهُچائـٖي پُنهُونءَ کي.",Shah Bhitai
"جيڪِي فِراقان، سو وصالان نه ٿِئـٖي،
اَچي اوطاقان، مون کي پِرِيَنِ پَري ڪِيو.",Shah Bhitai
"ڦِرِي آءُ، فِراقَ! مون کي وِصالان وِچُ پِيو،
جـٖي ٿـٖي چِڪِيُمِ چاڪَ، سي پرينءَ گَڏِجِي پُورِيا.",Shah Bhitai
"ڏيکاريسِ ڏُکَنِ، گوندرَ، گسُ پِرِيَنِ جو،
سونهائـٖي سُورَنِ، ڪِي هيڪاندِي هوتَ سين.",Shah Bhitai
"ڪَنِين ڪَنِين ماڙُهوئين، گوندرُ وَڏِي وَٿُ،
ٻَڌِي گوڏِ گَرٿُ، ساٽو ڪِجي سُورَ جو.",Shah Bhitai
"سؤ سُکَنِ ساٽـٖي ڏِيان، سِرُ پُڻِ ڏِيان سَٽِ،
جي مُون مِڙيٖ مَٽِ، ته وِرهُه وِهايان هيٖڪَڙو.",Shah Bhitai
"سَؤ سُکَنِ ڏيئِي، وِرِهُه وِهايُم هيڪَڙو،
مُون کي تنهن نيٖئِي، پيرُ ڏيکارِيو پرينءَ جو.",Shah Bhitai
"سُورَ مَ ڏي ڌُوڻ، آئُون آهيان اَڳِهِين ڪاهِرِي،
جا پَرِ پاڻِيءَ لُوڻَ، سا پَرِ منهنجـٖي ڄِندَڙيٖ.",Shah Bhitai
"سُورَ! مَ وڃيجاهُه، سَڄَڻَ جِيئن سانگِ وِيا،
پرينءَ پُڄاڻاءُ، آئُون اوهان سيٖن اورِيان.",Shah Bhitai
"سُورَنِ سانگهارو، ڪَڏِهن تان ڪونَه ڪِيو،
آيَلِ! اوڀارو، ٻاڙوڌو ٻوڙَ وَهي.",Shah Bhitai
"سانگهارو سُورَنِ، ڪڏِهن تان ڪونَه ڏِنو،
ٻائِڙَ ٻوڙَ وَهَنِ، ڪالُهوڻِئا اَڄُ گَهڻا.",Shah Bhitai
"سُورَنِ لَڌو سَجُهه، پاڻهـٖي پيهِي آئِيا،
ڪنهن کي ڏيان مَنجُهه، مَرُ تان چِڻِڪَنِ چِتَ ۾.",Shah Bhitai
"ڏُکُ لَڳو، ڏُونگَرَ ٻَرِيو، ڀينَرُ! کاڻِي ڀُون،
مَنان لاٿو مُون، سندو جِيئَڻَ آسَرو.",Shah Bhitai
"ڏُکويُون ڏيهان، جيڪُس لَڏي وِيئيُون،
هاڻي ڪَن مُلا، پُڇان پِرِيَنِ خَبَرُون.",Shah Bhitai
"ڏُکِيُون جان نَه مِڙَنِ، تان تان ڀَنَڻُ نه ٿئـٖي،
ٻِيُون هونهِين هَٿَ هَڻَنِ، رُوندِيُون رُوئَڻَ وارِيُون.",Shah Bhitai
"نَه ڪي رُوئَڻَ وارِيُون، نه ڪـٖي اوسارِينِ،
مُنهِين کي مارِينِ، مُنهِين سَندا ڏُکَڙا.",Shah Bhitai
"سُورَ وراهيان، سَرَتِيُون! جي وراهيا وَڃَن،
ٻِيُون ڪوههُ ٻُجَهنِ، جَنِ سَندا، تَنِ سامُهان.",Shah Bhitai
"مُٺِ مُٺِ سُورَنِ سَڀَڪِهِين، مُون وَٽِ وَٿاڻانِ،
ڀَرِيُون ڪِيو ڀُڻانِ، وِيا وِهائو نِڪري.",Shah Bhitai
"ڀِيڙي ڀِيڙي ٻَنڌُ، سُورائتي سَندِرو،
ڪيچَ اَڳانهُون پَنڌُ، مَتان لَڪَن سين لَڳِي مَرين.",Shah Bhitai
"ڀِيڙي ٻَنڌُ ٻِيهارَ، سُورائِتِي سَندِرو،
ڏُونگَرُ توهان ڌارَ، ڪانهَ ڏورِيندِي ڏُکَ سين.",Shah Bhitai
"ڏُکَ سُکَنِ جِي سُونهن، گهورِيا سُکَ ڏُکَن ري!
جَنِين جِيَ وِرُونهن، سَڄَڻُ آيو مان ڳريٖ.",Shah Bhitai
"پُڇَنِ سي پَسَنِ، جَڏهن تَڏهن پِرينءَ کي،
ڏورِيندِيُون ڏِسَنِ، اَڱڻَ عَجِيبَنِ جا.",Shah Bhitai
"پُڇِيوئِي تان پُورِ، ناتَه پُڇَڻُ هوءِ مَ پرينءَ کي،
ڏورَڻَ وارِيُون ڏُورِ، هَڏِ نَه اَهِينِ هوتَ کي.",Shah Bhitai
"ڏورِيان ڏورِيان مَ لَهان شالَ مَ مِلان هوتَ،
مَنَ اَندَرِ جا لوچَ، مَڇُڻِ مِلَڻَ سان ماٺِي ٿِئي.",Shah Bhitai
"ڏورِيان ڏورِيان مَ لَهان ساٿِي ڪالهُوڻا،
لاهي لاڏوڻا، سَفَرِ ڪنهن سانگِ وِيا.",Shah Bhitai
"آئُون ڏورِيئيٖن، شالَ مَ لهئيٖن، پِرِين هُئيٖن پَري،
هَڏِ نَه ساههَ سَريٖ، تَنَ تَسَلّي نَه ٿِئٖي.",Shah Bhitai
"آئُون ڏورِيئيٖن، شالَ مَ لهئيٖن، تَنَ مَ مِلين تُون،
لُونءَ لُونءَ مَنجهان مُون، لوچَ تنهنجي نَه لَهي!",Shah Bhitai
"ڇَڏِيَمِ حُجّ هَلَڻَ جِي، چَکِيَمِ چاڙهِيڪا،
اَدِيُون! آڙِيڪا، هينئَڙي پيم هوتَ سين.",Shah Bhitai
"ڇَڏِيَمِ حُجّ هَلَڻَ جِي، چاڙهِيڪَنِ چَڙهِي،
آڙِيڪَنِ اَڙِي، پَيسِ هوتَ پُنهُونءَ سين.",Shah Bhitai
"ويٺَيَسِ، وِکَ نَه اُپُڙيٖ، اَڄُ، آرِياڻِي! تون آءُ،
چُڪِيءَ تو سين چاءُ، پاسي ڀَرِ پيئِي رِڙهي.",Shah Bhitai
"جيڪا ڪَندِي نينهُن، مُون جيئن ٻَاروچَنِ سين،
سِڪَڻُ سارو ڏينهن، چَڙَهَڻُ چاڙهِيڪَنِ تي.",Shah Bhitai
"جيڪا ڪَندِي سڱُ، مُون جيئنءَ ٻاروچَنِ سين،
اَنگُهنِ چاڙهي اَڱُ، رُوندِي سا رَتَ ڦُڙا.",Shah Bhitai
"جيڪا ڏِيندِي مَنجُهه، مُون جيئنءَ ٻاروچَنِ کي،
مَٿان ڳَلَنِ هَنجُ، ڪِينَ لاهِيندِي ڪَڏهن.",Shah Bhitai
"آتَڻُ اورانگهي وِيا، اَڳَڻِ مُون اَفسوسُ،
ديوانِيءَ سين دوسُ، ساٿِي آهي سُڃَ ۾.",Shah Bhitai
"آتَڻُ اورانگهي وِيا، ڪَري ڪَميڻِي ڪيئن،
هاڻِ گُهرجي هيئن، ته ڏِجـٖي باههِ ڀَنڀَورَ کي.",Shah Bhitai
"وارو! وَڃَنِ ٿا، سيڻَ تنهنجا سَسُئِي!
هِهَڙا، ٻاروچا، ڪِينَ لَهَندِيئن ڪي ٻِيا.",Shah Bhitai
"واري، وَرائـٖي، تو پنهنجا نه ڪِيا،
ڀورِي! رَنجائـٖي، هوند نه پيئِينءَ هيتَري.",Shah Bhitai
"جِئان واري وَڳَ، اوٺِي ٿِيا ڇُلِنگِيُون،
مَٿي تنهن مارَڳَ، پَئِي پُرزا نه ٿِييٖن؟",Shah Bhitai
"دُکائِيندِي دُونهَڙا، مُنڌَ! سيڻائِي وَڃَ،
پِرِياڻُو مَ ڀَڃُ، ساٿُ چَڙهَندو لَڪِيين.",Shah Bhitai
"ڇِڄُ مَ قَطاران، ساٿُ چَڙهندو لَڪِيين،
مَڇُڻِ ٿِئـٖي پُئان، وَڳَ واٽَ ئِي نه لَهين.",Shah Bhitai
"ڪا جا ڪِيائُون، وائِي واري وِنگُڙِي،
آيَلِ! تنهن آئُون، ٻولِيءَ ٻاتاڙِي ڪِئِي.",Shah Bhitai
"وائي واري وِنگُڙي، ٻولِي ٻِي نه ڪَنِ،
اَلا! ڪيچَ ڌَڻِيَنِ، مُون سين پوءِ مَ مامِرو.",Shah Bhitai
"ڪا جا آندِي ڪيچِيين وَڻِڪارا وائِي،
سُڻِي مُون سائِي، نيڻين نِنڊَ وِهُ ٿِئـٖي.",Shah Bhitai
"پُڇِيوئِي جان دوستُ، تان پاسي ڪَرِ پَرِهيزَ کي،
جَنِين ڏِٺو هوتُ، تَنِ دِينَ سَڀـٖيئِي دُورِ ڪِيا.",Shah Bhitai
"ڪاتِيءَ تان نَه ڪهِين، مَنُ وِجُهلَڻَ وَڍِيو،
مارِيَسِ سُورَ تِهِين، جو نه جِياري جيڏِيُون!",Shah Bhitai
"ڪاتِي تان نَه ڪُٺو، ماءِ! منهنجو ڄِندَڙو،
جنهين ماءِ مُٺو، سي جَتَ نَه پَسان جُوءِ ۾.",Shah Bhitai
"جِيءُ منهنجو جَنِ، اَنگُڙِيارو وَڍِيو،
پُڄاڻان پِرِيَنِ، سِبان سَڄو نَه ٿِئي.",Shah Bhitai
"اَچِيو مَرُ اَچَنِ، ٻاروچا ڀَنڀورَ ۾،
پُٺِيءَ لَڳِي جَنِ، ڪَمِيڻِي، ماڙهُو ٿِئِي.",Shah Bhitai
"رَو، وِسانئـٖي راندِ، پَهَه پَرَوڙِج ساٿَ جا،
هوتَنِ سين هيڪاندِ، هُيَمِ ٻاٽـٖي ڏينهَڙا.",Shah Bhitai
"رُوئان، تان راندِ، کِلان، کامي هِينئون،
اَکَڙيُون ويساندِ، پرينءَ گَڏِجِي ڪَندِيون.",Shah Bhitai
"اَکِيَنِ ڪِينَ ڪِيو، رَتُ نه رنائُون،
اُڀي ڏِٺائُون، ڦوڙائِبا سُپِرِين!",Shah Bhitai
"کاڻِيُون، لُوٺِيون اَکِيون، ڪُٺِيُون ڪِينَ ڪُڇَنِ،
مُٺِيُون ماٺِ نَه ڪَنِ، هَنيُون رَهَنِ هوتَ ري.",Shah Bhitai
"وَسِي، وَسِي مينهن، جيئن لَٽي وييَسِ کيٖههَ،
توءِ پِرِيان جي ڏيٖهَه، پيئِي پُڇي خَبَرُون.",Shah Bhitai
"کاڻِيءَ مَ کانيو، مُٺِيءَ مَنگَرُ مَ ڏِيو،
هيڪَرَ اُجهايو، ڏيئِي ٻُرَ لُهارَ جِيئن.",Shah Bhitai
"کاڻِي کيٖرِنِ هيٺِ، ويٺِي روءِ رَتَ ڦُڙا،
ڪا مُون ٿيندي ڏيٖٺِ، ٻِيهَرَ ٻاروچَنِ سين.",Shah Bhitai
"پُنهُونءَ پيرَڙِيُون، گَهرِ گُهمَندي جي ڏِنِيُون،
سي مُون سيرَڙِيُون، نِتُ نِهارَڻُ پيئِيُون.",Shah Bhitai
"مُيَسِ! مَرُ مَران! سُيَسِ وِچ سَرَتِيين،
پورهَيتِ ٿِي پَران، پاڙي ڄامَ پُنهُونءَ جي.",Shah Bhitai
"مارِيو جي مَعذُورِ، ته هيڪارِي هورُ لهي،
ساڄَنَ! آهنجي سُورِ، ڪِينَ جِيان ٿِي ڪيچِيا!",Shah Bhitai
"نه ڪِي ٿِي جِيان، نه ڪِي مُئِي آهِيان،
ساڄَنَ! ساهه ڏِيان، توکي سارِيو سُپِرِين!",Shah Bhitai
"تُون جـٖي ڪالَهه مُئِي، ته ڪالَهه ئي گَڏِي پرينءَ کي،
ڪَڏهن ڪانَه سُئِي، تَه ڪا سَگِهي گَڏِي سَڄَڻيـٖن.",Shah Bhitai
"اَڳي پوءِ مَران، مَرُ مَران مارَڳَ ۾،
مَٿي پوءِ پِرِيان، خُونُ منهنجو جيڏِيُون.",Shah Bhitai
"مَرُ مٿا ڏيئِي، پُنهُونءَ ڪارَڻِ پَٻَ ۾،
تَه سَرَتِيُون سَڀِيئي، واکاڻِينِئِي ويٺيُون.",Shah Bhitai
"سُتِي تان نه سِياءُ، جي ڪوهِيارا ڪيچَ جا،
اَنگُهنِ چَڙهِيو آءُ، جي نالو ڳِيَڙُءِ نينهن جو.",Shah Bhitai
"واڪِيو واڪِيو وِکَ، پاٻوهيو پير کڻـٖي،
سي نَه چڙَهَندِيُون ڏِکَ، موڙيٖ پيرُ مَرَنِ جي.",Shah Bhitai
"وِجُهه وَڌَندِي وِکَ، مَڇُڻِ لِکَ لَکائِييٖن،
ڏُکُ تَنِين کي ڏِکَ، حُبَ جَنِين کي هوتَ جي.",Shah Bhitai
"واڪو هَڏِ مَ لاهِ، سَڏَنِ مٿي سَڏَڙا،
مانَ تنهنجِي ڪاءِ، سَڳَرَ ۾ سارَ ٿِئـٖي!",Shah Bhitai
"سَڏنِ پُٺِيءَ سَڏَڙا، واڪو مَنجِهه وَڻيٖن،
سَڄَڻُ پَنڌِ گَهڻـٖي، مانَ ڪوهِيارو ڪُوڪَ سُڻِي.",Shah Bhitai
"ڪوهِيارو ٿِي ڪاتُ، مُيُون مارَڻَ آئِيو،
هوءِ مَرُ هوتُ حَياتُ! آئُون مُيائِي گهوريِي!",Shah Bhitai
"وِهين ۽ ويلا ڪَرييٖن، پُڇيٖن ٿِي پانڌِي،
هارِي! هيڪاندِي، ڪنهن پَرِ ٿيندينءَ هوتَ سين.",Shah Bhitai
"وِهين ۽ ويلا ڪَريين، اِيءَ نه اُڪنڍ آهِه،
سي لاڳاپا سَڀِ لاهِه، اورِيان اُڀِيارِينِ جي.",Shah Bhitai
"وِهين ۽ ويلا ڪَرِيين، سَڏِييٖن ساڱاتُو،
هارِي! آپاتُو، توسين سُونهَنِ نَه، سَسُئِي.",Shah Bhitai
"اَڄُ نَه مُون قَرارُ، ڏِٺَمِ سَئُنچو ساٿَ ۾،
نَهِي ويٺا بارُ، مَٿي ساڻِيههَ سُپِرِين.",Shah Bhitai
"هُوءِ جي سُورَ سُڄَنِ، سي مُون پِينگهي ۾ پِرائِيا،
سانڍِيياسِ سُکَنِ، سُورَنِ ڪارَڻِ، سَرَتِيُون!",Shah Bhitai
"سِرِجِي، تان سُورَ، ساماڻِي، تان سُکَ وِيا،
اِهي ٻَئِي پُورَ، نِماڻِيءَ نَصِيبُ ٿِيا.",Shah Bhitai
"پُڻِ وِهاڻِيَسِ راتِ، هَلي هاڙهـٖي سامُهِين،
پُنهُونءَ جا پِرڀاتِ، اُڀِي پُڇـٖي پَهِيَڙا.",Shah Bhitai
"نَه ڪا تاتِ، تُوتِ ڪا، نَه ڪا تاتِ تَنوارَ،
ڪانهي پِرِتِ پَچارَ، لَنئُونءَ ويچارِيءَ لَڏِيو.",Shah Bhitai
"ڪِينِهين طالِبَ تاتِ جا، نَه تَه آهي تاتِ تِيارُ،
ڏورِيان، پِيو ڏُڪارُ، گهورِيندَڙَ کَڻِي وِيا.",Shah Bhitai
"جيڪي طالِبَ تاتِ جا، تاتِ پِه تَنِين وَٽِ،
هڏهيٖن ڪانهي هَٽِ، گهورِ، تَه گَهرائين لَهيٖن.",Shah Bhitai
"ڪنهن جنهن نينهن نَنڌاهه، جيئن مُون واجهائينديٖ نه وَرو،
جيڪِين مُئـٖي ڪَندا، سو، جانِبَ! ڪَرهو جِيئَري.",Shah Bhitai
"مَتان ٿِييٖن مَلُورُ، ڪِينَ اَڳاهُون آهِيان،
ڏِسَڻَ ۾ ڪَرَ ڏُورُ، حَدَ ٻنهِي جِي هيڪَڙي.",Shah Bhitai
"آن جي ڏِٺا هُونِ، اَللهَ ڪارَڻِ ڳالهه ڪَرِيو،
نيڻَ منهنجا رُونِ، راتوڏينهان اُنِ کي.",Shah Bhitai
"اَڃا راتِ رتومِ، ڪوڏِ ڪوهِياري ڪَنجُرو،
ڀينَرُ! ڀِڄايومِ، سُڀاڻـٖي سُورَنِ سين.",Shah Bhitai
"سَرَتِيَنِ سَهجَ مَنجهاءِ، ٿي ڪوڏِ وَراهيا ڪَپِڙا،
تَڏِهن منهنجيءَ ماءُ، ٿي پَهَڻَ آڇِيا پَٻَ جا.",Shah Bhitai
"ڪڏهن ڪَڏِهن، جيڏِيُون! ڪو پَهُه اَچِيو پوءِ،
سو پُڻ ساڙو هوءِ، هِي جو ساههُ سَرِيرَ ۾.",Shah Bhitai
"ڪِجـٖي جيئن ڪيچِيَنِ لَئــٖي، تو تان ڪِينَ ڪِيو،
وِيجهائـٖي وِڌوءِ، وِکَ نَه کنيَئِي هيڪَڙِي.",Shah Bhitai
"سُپيرِيان جِي ڳالهڙي، رُڳو رَنجائو،
ڏُونگَرِ ڏولائو، ڏِيندا مُون ڏيرَ ويا.",Shah Bhitai
"آريءَ اُتُنِ جيئن، اُونءَ اوٺِيَنِ نَه ڪيو،
ڪيچ پَهُچِبو ڪيئن، اِهَڙَنِ اَٻاجَهنِ سين.",Shah Bhitai
"لَڪِيُون! آن ڀَرِ لِکَ، ڪِي ڪوهِيارا وِرَميا؟
جَنِين سَندِيءَ سِڪَ، رُنمِ راتِ رَتَ ڦُڙا.",Shah Bhitai
"”لَڪِيُون! آن لَڳا، ڪي پَلئهَ پانڌِيئڙَنِ جا؟“
”توهان گَهڻيرو، ماءِ! روندا اُوءِ رَتُ وِيا!“",Shah Bhitai
"ڪو جو لَڳُسِ ڪانُ، ڪيچِيَنِ جي قُربَ جو،
ٿِي نِماڻِي نِيشانُ، ڇَڏي سانگو ساههَ جو.",Shah Bhitai
"ڏوٿِيَنِ چيُسِ، ”ڏُور، ڪيچُ اَڳاهون پَنڌُ ٿِيو،“
پاڻان چَڙهِي پُورِ، وِکَ وِڌائِين وِتَرِي.",Shah Bhitai
"ڏوٿِيا! ڪو اوٺِيَنِ جو، مون کي اُهڃُ ڏِهو،
سَچُ ڪِ ساٿَ نِهو، پُنهُون منهنجو پاڻَ سيٖن؟",Shah Bhitai
"ڪو جو اُٺُسِ مينهن، آرِيءَ جيءَ اُڪيرَ جو،
ٻاروچاڻُو نِينهن، مَنان ماٺو نَه ٿِئـٖي.",Shah Bhitai
"جيڏِيُون! ڏِسو ڪيچُ، جو ڏيههُ ٻاروچَنِ جو،
پُنهُونءَ وِڌُمِ پيچُ، نِسوروئي نِينهن جو.",Shah Bhitai
"گهوڙَن هَنيُون گَهڻِيُون، اُٺَنِ هَنئِي آءُ،
جا نِينهن ڳِنَهندِي نانءُ، سا مُون جيئن پُوندِي مامِريٖ.",Shah Bhitai
"لُڇَڻُ نه لاَهِينِ، گوندر هِنَ غَرِيبَ تان،
پَرِ ۾ پَچائِينِ، جِيجان! جوشَ جَتَنِ جا.",Shah Bhitai
"هَئي ٿو وَڃي هوتُ، آئون ڪِ اَڳَڀَرِي ٿِيان،
مَتان چوي بَلوچُ، ”ڪَمِيڻِيءَ مان ڪِينَ ٿِيو.“",Shah Bhitai
"ڪَمِيڻِنِ هَٿان، ٿِينِ مُورائِين مَدِيُون،
تُون ڪَرِ پاڻَ وَڙان، موٽُ، سَٻاجها سُپِرِين.",Shah Bhitai
"نَه ڪِين ٿِيان سَڱ ۾، نهَ ڪِين سَڱِيڻِي،
آهِيان ڪَمِيڻِي، ذاتِ ٻَروچيءَ نَه جُڙان.",Shah Bhitai
"ڪيچ مَ خَبَرَ، هوءِ، هِنَ منهنجي ذاتِ جِي،
مَتان پُنهُونءَ پوءِ، لَڄَ منهنجِي لوءَ ۾.",Shah Bhitai
"لَٿو ڪَمُ ڪيچِيَنِ جو، ڇَڏي هَلِيا مُون،
اَللهَ آهِيين تُون، هوتَنِ تان هيڏِي ڪِئي.",Shah Bhitai
"ڏِٺان جي ٻَروچُ، مُون جيئن هوتَ اَکِيَنِ سين،
مون کي چَيان ”لوچ“، پاڻان پيٖٺِيُون ڇَپَرِين.",Shah Bhitai
"هوتُ نَه ڏِٺائُون، ڏوهُه نه ڏِيان جيڏِييٖن،
مُون جيئن رُنائُون، مَٿي ڪِيو هَٿَڙَا.",Shah Bhitai
"ٻاروچو ٻِيءَ ڀَتِ، جيڪُسِ ڏِٺو جيڏِييٖن،
مُون جيئن مُوڙِهينِ مَتِ، پَسندٖيئِي پُنهُونءَ کي.",Shah Bhitai
"ٻاروچو ٻيءَ رُوءِ، جيڪُسِ ڏِٺو جيڏِييٖن،
سَنجهـٖي ۽ صُبُوحِ، هوندَ نَه وِيَئڙَنِ وِسَرِي.",Shah Bhitai
"آن جي ڏِٺِي، جيڏِيُون! پُنهُونءَ جِي پاٻوهَه،
سَنجهٖي ۽ صُبُوحَ، سُورَنِ ٿي سَجَڪِيُون.",Shah Bhitai
"جـٖي هُيان هوتَ پُنهُونءَ سين، مُون جيئن مُلاقاتَ،
ٻانهُنِ وِجِهي واتَ، رِيهُون ڪِيان رُڃُنِ ۾.",Shah Bhitai
"جي تو ڳالهائِي، ماءِ! ٻاروچا پُڇِيا،
اُنِين جي وائِي، هوند نه وييٖان وِسَرِي.",Shah Bhitai
"اَڄُ مَعذُورِ هئُان، اَلا! چَڱِي مَ ٿِيان،
رِڙهان ۽ رُئان، پُٺِيءَ سَڳَرَ ساٿَ جي.",Shah Bhitai
"ووءِ! ووءِ پُڻِ ويئِي، رَنُن ڪارَڻِ جا هُئِي،
پُنهُونءَ کي پيئِي، رُوندِي ڪيرَ رَتَ ڦُڙا؟",Shah Bhitai
"گهوڙا! گهڻِيءَ ڀُون، ووءِ ووءِ وَڃَنِ نِڱِيا،
مادَرِ! مٿان مُون، ڪانگَ لَوَندا ڪَڏِهِين.",Shah Bhitai
"ماٺِ ماريندِيَئــٖي پرينءَ جِي، مَڇُڻِ رئيٖن رَتُ،
ڇورِي! ڇَڏِ مَ سَتُ، هِمِتَ هوتُ وِڃائِيو.",Shah Bhitai
"جَڙَ جيئريٖ جَنِ سيٖن، مُئـٖي پُڻِ سيٖن تَنِ،
جي هِتِ نَه هوتُ پَسَنِ، سي ڪنهن پَرِ ڪيچ پَسَندِيُون؟",Shah Bhitai
"اَوَجَهڙِ وَتان آءُ، ٻِيُون سَڀِ سَڳَرِ ساٿَ جـٖي،
جا نِينهن ڳِنهندِي نانءُ، سا مُون جيئن پوندِي مامِريٖ.",Shah Bhitai
"ماڳهِين جي مُئِي، ته هوندِ نه پيئِي مامِريٖ،
ڇَڏِيو جي ڪُهِي، ته هيڪارِي هورُ لَهـٖي.",Shah Bhitai
"ٻَڌو ڪنهن ٻَنڌاڻِ، هينئڙو هوتاڻِيءَ سين،
ڪا جا پيٖيَس ڪاڻِ، نبيٖريانسِ، نَه نِبِري!",Shah Bhitai
"چان ڪِ آيَسِ اَڳاهِين، تان اُتهِين اُڀي آهِيان،
پِرِتِ پَراهِين، هاڻي مَران مان، مَ جِيان.",Shah Bhitai
"سَرَتِيُون! سُورُ پِرِيَنِ جو، سُڃُنِ ۾ شامِلُ،
ڪوهِيارو ڪامِلُ، مُون کي ڏُکَ ڏيکارِيو.",Shah Bhitai
"لَکـيٖن لوڙائُو، سَهَسيٖن آهِنِ سُڃَ ۾،
بَرَ ۾ بورائو، کَڻُ پِيادِي! پاڻَ سين.",Shah Bhitai
"ڏِٺَمِ اُٺُ اکين سين، مانَ ٻاروچا هُونِ،
جَنِين ڌارانُ پُونِ، موريسر اَکيَنِ ۾.",Shah Bhitai
"سَڄَڻُ ڏِٺو جِن موٽَڻُ تَنِين مييهَڻُو،
اِي مَرَڪُ مَعذُورِيَنِ، جيئن مَرَنِ پِرِيان جي پيرَ تي.",Shah Bhitai
"ڪو جو آيس ڪوڏُ، ٻاروچاڻِيءَ ذاتِ سين،
جي هو چُونِسِ ٻوڏُ، تَه ’جيءُ‘ سُڻائـٖي جَڳَ کي.",Shah Bhitai
"ڀَلِي ڪَري ٿِيومِ، هِيءُ سَڱُ ٻاروچَن سين،
وَڃِي ڪيچُ ڏِٺومِ، پُٺِيءَ لڳِي جَنِ جي.",Shah Bhitai
"وَڃَڻُ تو واريٖ، پُرَڻُ پُنهُونءَ پُٺِ ۾،
ڪَرَهه ڪوهِياريٖ، سُتـٖي تو سَڀِ وِيا.",Shah Bhitai
"مُون کي نَٿا نِينِ، جَتَ مُلڪِ پانهنجي،
جي گهگهيرِيَنِ گڏِينِ، ته ٻِينِ کان ٻِيڻُو ڪَرِيان.",Shah Bhitai
"اَڳـٖي ايئن هُياسِ، جيئن پُنهُونءَ ڌوتَمِ ڪَپڙا،
هاڻي هيئن ٿِياسِ، جيئن جتَ نه نِينِم پاڻَ سين.",Shah Bhitai
"ڪوهِيارو ڪيڻانِ، ڪِيڻِ وَڃِي، ڪاڏيٖ وَڃان،
مُون ڀانيو سيڻانِ، ڇَپَرِ ڪَندِيَسِ پَنڌَڙا.",Shah Bhitai
"ڪوهِيارو ڪاريٖ، پَنڌَ اَڙانگا پَٽِيين،
سي ڏيهَه ڏيکاريٖ، جي اَڳَ نه ڏِٺا ڪَڏِهِين.",Shah Bhitai
"ڪُلهي ڦاٽل ڪَنجُرو، مٿَو اُگهاڙو،
ڀينَرُ! ڪُڄاڙو، منهنجو هِنَ ڀَنڀورَ ۾؟",Shah Bhitai
"ڀَنڀوران ٻَهَرِ ٿِي، اَمَڙِ! مُون اُماڻِ،
مَڇُڻِ ڪا رِهاڻِ، مُون تو موٽِي مَسِ ٿِئي.",Shah Bhitai
"ڀَنڀوران ٻَهَرِ ٿِي، مُون جي ڪِيا سَڏَ،
ٻاروچاڻِيءَ لَڏَ، لَڪَ سَويلا لَنگِهيا.",Shah Bhitai
"ڇِپُنِ ڇِنا پيرَ، هَلِي هَلِي ماءِ!
ڪوهِياري جِي ڪاءِ، ڳِنهيو ڀُوڻان ڳالَهڙِي.",Shah Bhitai
"نينهن مَ نالو ڳِنُ، پِرِيَتَڻِي پيرَ ٻِيا،
سُورَنِ ساڻُ مَ ڇِنُ، وِرِههُ وِهائِجِ وِتَرو.",Shah Bhitai
"سَڄَڻُ ڏٺو جَنِ، ڳِچِيءَ سِرِ ڳَههُ ڪِيو،
ٻِيُون ڪوههُ ٻُجَهن، قَدُرُ ڪِيمِيا اِنَ جو.",Shah Bhitai
"هارِي! هِينئون مَ لوڏِ، سُکَنِ پوندِينءَ، سَسُئِي،
ڪوهِيارو تو ڪوڏِ، اَچـٖي ڪَرَههَ قَطارِيو.",Shah Bhitai
"حُسيني حُسين لئـٖي، بِيبِيءَ پاڻَ چَئِي،
تِهان پوءِ ٿَئِي، خَبَرَ ٻِيءَ خَلقَ کـٖي.",Shah Bhitai
"مَڻِيُو وِجهان مَچَ ۾، هائِيءَ هَڻان هارُ،
ڀريٖ جي ڀَتارُ ته ميٖريائي مانُ لَهان.",Shah Bhitai
"چَنيسرُ چَؤرَنگُ، ٻَه-رنگو لوڪُ ٻِيو،
تنهن سين ڇِنيو سَنگُ، وَڃِيو هارَ هَٿُ ڇُهيٖن.",Shah Bhitai
"چَنيسَرَ جي چِتَ ۾، ڪِين جو اَڳُ هُئو،
تِنهان پوءِ ٿِيو، مَڻِيــٖي مَٿي مامَرو.",Shah Bhitai
"پُوچا ڏِٺَمِ پيٖر، ڍَڪَڻَ مَٿي ڍولَ جا،
مُون ڀانئِيو تنهن ويٖرَ، ڪوجِهي ڪَندو پِرِيئَڙِي.",Shah Bhitai
"سوڙِييٖن سُتَڙِياءِ، پَکو سَهُو وِلاڙِيو،
چَنيسَرَ ڪانڌاءِ! تان مُون هِيئن نَه ڀانئيو!",Shah Bhitai
"ڍولا! ڪُڄاڙِيان، ٻولائِيو ٻوڏُ چَئين،
آئُون تو پيراندِيان، ڪَرَ موڙِيو، وَرَ! اُٿِيان.",Shah Bhitai
"نِيو ٻَڌِيو، روءِ، اَڱڻِ جهوڪِيو ڪَرَهو،
ڪو چَنيسَرَ چوءِ، تَه لِيلا وَڃي لَڏِيو.",Shah Bhitai
"جيڪُسِ ڪَمَ سَندامِ، جُوٺا ڏِٺا جيڏِييٖن،
کِلَنِ سَڀِ مَٿامِ، ساهيڙِيُون ۽ سَرَتِيُون.",Shah Bhitai
"چان ڪِه چَڙَهندِيَسِ کَٽَ تي، رِيجهائِيندِيَسِ راءُ،
اِهَڙوئِي اَللهُ، جو پورِهيتون پيشِ ڪَري.",Shah Bhitai
"ڏاهِي هُيَسِ ڏيهَه ۾، سَرَتينِ مَنجِهه سُڄاڻِ،
ڪا جا پِيٖيم ڪاڻِ، جِيئن مُنهن مٿَانهُون نه کڻان.",Shah Bhitai
"اَلا! ڏاهِي مَ ٿِيان! ڏاهِيُون ڏُک ڏِسَنِ،
مُون سين مُون پِرِيَن، ڀورائِيءَ ۾ ڀالَ ڪِيا.",Shah Bhitai
"ڏُهاڳان سُهاڳِڻِيُون، ڪِهَڙي ڏوه ڪَنبنِ؟
وَرُ وڏُوڻو اينهين، جيئن جيئن پاڻُ پَسَنِ.",Shah Bhitai
"گهورِيو سو سُهاڳُ، جنهن ۾ پَسين پاڻَ کي،
ڏوري لَهُه ڏُهاڳُ، جنهن ڪَرَلاهُو داسَڙو.",Shah Bhitai
"لِيلان! جِمَ لَکائِيين، سوڀِي! ساڻُ سُڄاڻَ،
آهِييٖن گَهڻُو اَڄاڻَ، مَڇُڻِ، پُورِي نَه پُئين.",Shah Bhitai
"جي ڪارُون آڻيين ڪانڌَ کي، تَه روئِي رِيجهائيج،
لِيلا! لِيلائيج، اَٿَئِي ماڳُ مِنَٿَ جو.",Shah Bhitai
"جي لِيلائٖي نه لَهين، ته پُڻِ لِيلائيجِ،
آسَرَ مَ لاهيٖجِ، سَڄَڻُ ٻاجِهيندَڙُ گَهڻُو.",Shah Bhitai
"لَکَڻَ ڪِيمَ لَکيٖج، جي مُورانهِين ناهه مُون،
مُون کي مَلهائيٖج، وارو ڏيئِي وَلَها!",Shah Bhitai
"لِيلان! لُڇُ مَ ايتَرو، اُٿِي اَڱڻُ سورِ،
اَبو، ڏاڏو گهورِ، پاڻَ سُوڌو پِرِينءَ تان.",Shah Bhitai
"لِيلا! لُڇُ مَ ايتَرو، اُٿِي سورِ، ٻُهار،
ڍولو اَڱَڻِ پارِ، ڪانڌُ ڪَمِيڻِيءَ آئِيو.",Shah Bhitai
"ڪالَهه گَڏيوسُون ڪاپَڙي، جَهڙو ماههُ مُنِيرُ،
فَيض فِراق فَقِيرُ، جوڳِي جاڳائـٖي وِيو.",Shah Bhitai
"ڪالَهه گڏِيوسُون ڪاپَڙِي، بابُو رَنگِ ڀَڀُوتُ،
سَرِيوسُون سُڪُوت، جوڳِيءَ سَندِيءَ ذاتِ کان.",Shah Bhitai
"گُجَرِ گاروڙِيَنِ، اَچِيو آڏِي اُڀيـٖي،
مَٿان پيئِي تَنِ، ٻَڌا پاڻَ هَڻَنِ جي.",Shah Bhitai
"مُومَلَ کي مَجازَ جا، اَکين ۾ اَلماسَ،
نَه ڪا عامَ نه خاصَ، جي وِيا سي وَڍِيا.",Shah Bhitai
"هَلو، هَلو ڪاڪِ تَڙيٖن، جِتي نينهن اُڇَلَّ،
نه ڪا جَهلَ نَه پَلّ، سَڀُڪو پَسي پرينءَ کي.",Shah Bhitai
"هَلو، هَلو ڪاڪِ تَڙيٖن، جِتي گَهڙِجي نينهن،
نه ڪا راتِ نَه ڏينهن، سَڀُڪو پَسي پرينءَ کي.",Shah Bhitai
"هَلو، هَلو ڪاڪِ تَڙيٖن، چَرُو جِتِ چَڙهَنِ،
ڪوڙييٖن رَنگَ رَچَنِ، پانوڙِيءَ پِڪَ سين.",Shah Bhitai
"گُجَرِ گَهڻا گهائِيا، پاڻان لَڳُسِ گهاءُ،
مينڌري مُلاءُ، لَڳُس ڪانُ ڪَپارَ ۾.",Shah Bhitai
"ڪاڪِ ڇَڏِيائُون ڪُنڊَ تي، پاڻان وِيا پَري،
تَنِ کي ناتَرِ ڪوهُه ڪَري، جي لُڊُوڻيان لَنگهي وِيا.",Shah Bhitai
"مُومَلَ ناهي مينڌرو، توڻي مَنجِهه نَصِيبَ،
مُون کي، مُون حَبِيبَ، طَعنو ئِي تنهنجو.",Shah Bhitai
"آئُون طَعني سُوڌِي تنهنجي، تُون طَعنوئِي مُون،
سو ڪِين سَرِيوسُون، جو سَرَتِيُون! ڪنهن نَه سَرِيو.",Shah Bhitai
"ڪَڪورِي ڪاڪِ وَهي، راڻا! ڀانءِ مَ رَتُ،
سوڍا! اِيءَ شَربَتُ، نِسوروئِي نينهن جو.",Shah Bhitai
"سوڍي سُتي لوءِ، ڪا جا مُون سين ڳالِهه ڪِي،
سا جي پَڌرِ پوءِ، تَه سَرَتِيُون! ڪا نَه سُمَهي.",Shah Bhitai
"وَٺِيو وَڃِجِ واٽَ، ڪَنڌُ مَ ڦيرجِ ڪيڏَهِين،
لوڻٖي ڦيٖرَ لَپاٽَ، لَڳَنديَئِي، لَطِيفُ چي.",Shah Bhitai
"ڪَنڌُ مَ ڦيرجِ ڪيڏَهِين، وَٺِيو وَڃِج راهَه،
اَڄُ ڪِ سَنجّهه صُباحَ، نيئِي ڌَرِيندئي ڌُوڙِ ۾.",Shah Bhitai
"لَڏِيو لَطِيفَن، پَلاڻـٖي پَنڌَ پِيا،
هَٿان حَبِيبَن، ڪونه ڏُکيو ڪڏهين.",Shah Bhitai
"اَڄَ نَه ڳالهائونِ، هُونِ ڏيهاڻِي نِجُهري،
پَسو! پَهُه پِيونِ، آتُڻُ سُڃو اُن ريٖ!",Shah Bhitai
"اَڄُ نَه پَسان سـٖي، آتَڻِ ڪِتُم جَنِ سين،
هاڻِي تَنِين کـٖي، ڪَنڌِيءَ ڪاڪِ نِهارِيان.",Shah Bhitai
"ڀيرو ڀَڃُ مَ، ڪاپَڙِي! لاهٖي ويهُه مَ لاڳَ،
تان مُون هينئڙو ماڳَ، جان تُون، جوڳِي! جُوءِ ۾.",Shah Bhitai
"مِيان مَينڌرا! موٽُ، بَخشُ ڪَرِ بُڇائِيُون،
تون گَهِڻنِ جو گهوٽُ، مُون وَرُ تُونهِين هيڪَڙو.",Shah Bhitai
"جَڳُ جِيهِين چوءِ، سوڍو تيئن نه سِکِيو،
راڻو تيئن نه روءِ، ڳوڙهو جيئن ڳَلِ ڳَڙيٖ.",Shah Bhitai
"سَهَسين جِئان سِڪَنِ، تِئان مُومَلَ موٽَڻُ لِکِيو،
سـٖي هُونهيٖن جاڙِ جِيئنِ، جي ڪوڙيٖ ڪاغَذِ آئِيُون.",Shah Bhitai
"ڪِين ساڱاهِيُمِ، سُپِرين! جاڙُون ڪِيُمِ جالَ،
سوڍا! مون کي ڪالَ، موٽِي مُنهن ۾ آئِيُون.",Shah Bhitai
"ڪِينَ ساڱاهِيُمِ، سُپِرِين! جاڙُون ڪِيُمِ جِتِ،
سوڍا! مون کي تِتِ، موٽِي مُنهن ۾ آئِيُون.",Shah Bhitai
"ڪِينَ ساڱاهِيُمِ سُپِرِين! جاڙُون ڪِيُمِ جـٖي،
سوڍا! مون کي سـٖي، موٽِي آئيُون مُنهن ۾.",Shah Bhitai
"خامُوشِي خَبَرَ جِي، مُومَلَ ٿِي مَت،
صَبر ٿِيو سُپَتِ، مُنهنجي حَقّ، مينڌرا!",Shah Bhitai
"سوڍا! صبر تنهنجو، مومَلَ مَتِ ٿيو،
تو جو ڪالهه ڪِيو، تنهن مَدِيُون ميٽـٖي ڇَڏِيُون.",Shah Bhitai
"تو ۾ ٻَڌِيَس تي، جي مُنهن ۾ مَدِيُون نَه ڏِييٖن،
ڍولا! جي ڍَڪيَئي، سي مَتان عيبَ اُپَٽِييٖن.",Shah Bhitai
"ڍولـٖي ڍَڪِي آهِيان، هُيَسِ اُگهاڙِي،
ڏيئِي لِکَ لاڙِي، ڪَڪَرُ ڪِيائِم ڪاڪِ جو.",Shah Bhitai
"ڍولـٖي ڍَڪِي آهِيان، هُيَس اُگهاڙي اَڳَ،
جوڙيٖ جَڳَ، ڪَڪَرُ ڪِيائِمِ ڪاڪِ جو.",Shah Bhitai
"ڍولـٖي ڍَڪِي آهِيان، هُيَسِ اُگهاڙِي آنءُ،
رَکِي پنهنجو نانءُ، ڪَڪَرُ ڪِيائِمِ ڪاڪِ جو.",Shah Bhitai
"ڪَڪَرُ ڪِيائِم ڪاڪِ جو، ڏيئِي لاڙِيءَ لِکَ،
هاڻي مَٿـٖي ڏِکَ، چَڙهِيو ٿِي، چاڳَ ڪَريان.",Shah Bhitai
"سوڍا! صَبرُ تنهنجو، مَرَڪُ لَڄايَنِ،
چُپَ سين جي چَوَنِ، اَدَبُ ڪِجي اُنِ جو.",Shah Bhitai
"سوڍا! صَبرُ تنهنجو، لَڄايَنّ مَرَڪُ،
نَه ڪُڇَڻَ سين نَڪُ، رِيءَ رُڪَ راڻـٖي وَڍيو.",Shah Bhitai
"سوڍا! صبر تنهنجو، سَڀَنِ سيکاريٖ،
مُومَلَ جي واريٖ، ڪُهُه ڄاڻان، ڪُھُ ٿِيو.",Shah Bhitai
"سوڍا! صبر تنهنجو، سيکاري سَهَسَ،
پُڄِي تِئان پَهَسَ، مون کي نَصِيبَ نيئِي جَهليو.",Shah Bhitai
"سوڍا! صبر تنهنجي، ماڙُهو ڪِي مُومَل،
ڪُپَرِ منجهان ڪَل، پيٖيَم، پِرِين! تنهنجي.",Shah Bhitai
"سوڍا! صبر تنهنجو، مون کي نَصِيحَتَ،
ريلا ڪَندِيَسِ رَتَ، مَينڌرا! تو مهندان.",Shah Bhitai
"سوڍا! صبر تنهنجو، بي عَقُلَنِ عَقُلُ،
آهي اُنگُ اَمُلُ، ماٺِ تنهنجي مَينڌرا!",Shah Bhitai
"سوڍا! صبر تنهنجو، بي عَقُلَ آڻي بازِ،
سَندي صبر ساز، توبَهَه ڪارِيَمِ تَڪَڙِي.",Shah Bhitai
"سوڍا! شَرمايُون، پَسِيو عَيبَ اَڳِيان،
نَڪَ نرِڄايُون، هُيُون منهنجي حَقّ ۾.",Shah Bhitai
"موٽي آئيو مُنهن ۾، سوڍا! شَرَمُ جَنِ،
سي لَڄايُون لُڇَنِ، پَسِيو عَيبَ اَڳِيان.",Shah Bhitai
"اَدِيُون! آتَڻَ وارِيُون! نرڄا نَڪَ ٿِيا،
وَڍِيا، تان نَه وِيا، پاڻان مورِيا مُنهن ۾.",Shah Bhitai
"موريٖ مُنهن وَڏا ٿِيا، وَڍِيا تان نَه وَڃنِ،
اَدِيُون! اَڻاسِنِ، تَنِ ڪوجَهنِ کي ڪوه ڪَريان.",Shah Bhitai
"تيلُ نَه لائِيان تنهنجو، مُون مارُوءَ جو مَنِ،
ڪَرِيان ٻِي نه ڪَنِ، آهَر اُنَهِينءَ آهِيان.",Shah Bhitai
"ڪَرايَنِ ڪَروڙِ جا، چُوڙا ڪُوڙا جَنِ،
سو مَرَڪُ مارُوئَڙَنِ، جِئان لوڪَ لَڄَ ٿِئي.",Shah Bhitai
"ڪارا ڪَرايَنِ ۾، سونُ اَسان کي سُوءَ،
وَرُ جيڏِيَنِ سين جُوعَ، فاقو فَرِحَتَ ڀائِيان.",Shah Bhitai
"آئُون ڪيئن سَوَڙِيين سُمَهان؟ مُون وَرُ گهاري سُڃَ،
کَٿيرِيءَ تان کِلَ، عُمَرَ ڪِجِ مَ ايهَڙِي.",Shah Bhitai
"آئُون ڪيئن سَوَڙِييٖن سُمَهان، مُون وَرُ گهاري سُڃَ،
وَرُ اَباڻَنِ سين اُڃَ، کوءِ شَربَتُ تنهنجو سُومَرا!",Shah Bhitai
"منهنجو تُورُ تَلِن ۾، چِيها ٿو چاري،
ڍائِي ڍَٽَ ڌاري، آهيم اُٺـٖي مِينهَڙيٖ،",Shah Bhitai
"جي ڪَرَ لَڌائُون، تَه بَندِيءَ بَندُ نَه سارِيو،
مارُوئَڙَنِ آئُون، جيڪُس ويٖيَسِ وِسَرِي!",Shah Bhitai
"بَندِي ٻِيا قَرار، اَسين لوچُون لوههَ ۾،
مَٿي تَنِ تَرارِ، سَدا سانڀِيئَڙنِ جِي.",Shah Bhitai
"جي ويجهي ٿِيان وَرَ کي، تَه سَڀاڳومِ سَنئُون،
نِتُ نِتُ آههِ نَئُون، مون کي پَسڻُ پَهُنوارَنِ جو.",Shah Bhitai
"سُونهن وِڃايُمِ سُومرا! ميرو مُنهن ٿِيومِ،
وَڃَڻُ تِتِ پِيومِ، جِتِ هَلَڻُ ناهِه حُسنَ ري.",Shah Bhitai
"سونهن وِڃايَمِ، سُومَرا! سِکِرَ جِهَڙي سُونهن،
دِلِ ۾ دُکِي دؤنهن، منهنجو مُنهن ميرو ٿِيو.",Shah Bhitai
"سُونهن وِڃايَمِ سُومَرا! هِتـٖي اَچِي هاڻِ،
ڪيئن لَهَندِيَمِ ڪاڻِ، حُسنُ مُون هِتِ وِيو!",Shah Bhitai
"سُونهن وِڃايَمِ، سُومرا! وَطَنِ وَڃان ڪيئن؟
حُسنَ ڌاران هِيئَن، پَسان ڪيئن پَهُنوار کي.",Shah Bhitai
"سونهن وِڃايَمِ، سُومرا! پَسان ڪيئن پَهُنوارَ،
ڌُڻِي جا ڌَڙارَ، تنهن رِيءَ رُوءِ رُچَڻُ ناهِه ڪو.",Shah Bhitai
"سُونهن وِڃايَمِ، سُومَرا! عُمَرَ! ٿِيَس اَسِيرَ،
مارُو مَنجِهه مَلِيرَ، مُون سين هِتِ هيئَن ٿِيو.",Shah Bhitai
"سُونهن وِڃايَمِ، سُومَرا، ٿيندِيَسِ ڪيئن قَبُولُ،
ڪونهي سُهَڳُ، نَه سُولُ، پُوچـٖي مُنهن پَهُنوارَ سين!",Shah Bhitai
"هيڪُ جيئن نَه ڄاياسِ، ٻِيو ڄاپَندي جي مَران!
گَهنگَهر گَهڻو ٿِياسِ، ڄاپِي مارُوئڙَن کي!",Shah Bhitai
"هيڪ جيئن نه ڄاياس، ٻيو ڄاپندي جي مران!
گهنگهر گهڻو ٿياس، ڄاپي ماروئڙن کي!",Shah Bhitai
"سٻر پسي سومرو، ڏڪي ويا ڏيهي،
نه ڄاڻان ڪيهي، ڪندو پر پنوهار سين.",Shah Bhitai
"آهيم اُٺي مينهڙي، سمن سرتين ساڻ،
ڪنهن پر لاهيان ڪاڻ، وڃي ويڙهيچن سين.",Shah Bhitai
"تن ساڏوهين سڏ مران، ڏنگا جنين ڏار،
ڀڻي ساڻ ڀتار، پائر پيرون چونڊيان!",Shah Bhitai
"سڀ نه ستيون سرتيون، اڃان ڪي سنجن،
ٻيو سي پهرن، جي اُڃائجي آئيون.",Shah Bhitai
"مون ماڙيءَ جو، سومرا! ٻنهي پارين ڏک،
هِت عمر جو اهک، هُت مارو ڏينم مهڻا!",Shah Bhitai
"سدا جن پرياڻ، پانڌي پکي لڏ سين،
مارو ڳڻن ساڻ، ويڙا ٿر اڪري!",Shah Bhitai
"ڌريائين ڌار، جي وڍي وڻ جدا ڪيا،
تن سڪن ڪهڙي سار، ته اٺا مينهن ملير ۾؟",Shah Bhitai
"آيو ڪير ڏيهاءِ، جنهن کان پڇان خبرون؟
وڄون وان وڻاءِ، رات ماروءَ تي وٺيون.",Shah Bhitai
"سي ساهيڙيون سارين تو، سيل جنين جو سچ،
ماروءَ ريءَ مَ مچ، سيهو ڀائنج سون کي.",Shah Bhitai
"ساهيڙيون سارين تو، سچ جنين جو سيل،
نڪو قال نه قيل، اُنهن جي ادب ۾.",Shah Bhitai
"“سکو سڀ سرتيون! سپن ملا سير،”
“ٻيو مٽائي نير، اُڀيون ابر آسري.”",Shah Bhitai
"سکو سپن کان، سرتيون ريت سڪڻ جي،
مڱن جر مٿان، اوري ڪن نه آسرو.",Shah Bhitai
"مليران مارو، پکي پيهي آيو،
وريا واهارو، هاڻو سڀ هيڻا ٿيا.",Shah Bhitai
"“جيڪس اٺا مينهن، مون کان پوءِ ملير ۾،
“ڪالهه سڄو ئي ڏينهن، منهنجي اکڙين اُڪيريو.”",Shah Bhitai
"“سچ ڪ اٺا مينهن، مون کان پوءِ ملير ۾؟
“ڏوٿين لايا ڏينهن، پهريا جي پسي کي.”",Shah Bhitai
"جه سي لوڙائو ٿيا، جنين ڀر رهن،
مارو منجهه ٿرن، رهي رهندا ڪيترو؟",Shah Bhitai
"جه سي لوڙائو ٿيا، جنين سندي ڌير،
ماروئڙا فقير، ڪنهن در ڏيندا دانهڙي؟",Shah Bhitai
"ات اُڪنڍي آهيان، عمر! آئون اڪاڄ،
سومرا سڪاڄ، جهل مَ بند، جهڄنديون.",Shah Bhitai
"ماروءَ پاس ملير ۾، هميشه هئان!
پيرين تنهن پئان، رات وهاڻيءَ نور سين.",Shah Bhitai
"ڪيئن ڌئاريان ڌٻڙا؟ وينديس ڪنهن نه وهاءِ،
مون وٽ مارو ناه، اڇا اوڍيان ڪنهن لئي؟",Shah Bhitai
"اکڙيون ملير ڏي، جنين راتو ڏينهن،
هاڻي ڪندين ڪيئن؟ عمر! آسائن سين؟",Shah Bhitai
"ڪانڌ نه ڪنديس ڪو ٻيو، کٿيرو ئي خوب،
ميروئي محبوب، اسان مارو من ۾.",Shah Bhitai
"مُنهن منهنجو، سومرا! مر ميرو ئي هوءِ!
متان مارو چوءِ، ته ڌوتوءِ ڌوراڻن ۾.",Shah Bhitai
"ننگا آهيون نڱئا، اسين مارو لوڪ،
ٿر کي ڀانيون ٿوڪ، جو ڍڪ ڍاٽيڙن جو.",Shah Bhitai
"وهيان ٿين وٿاڻ، ڏوکاهي هئان جي!
اوءِ ڀيڻيون ۽ ڀاڻ، موٽي مارن اڏيا.",Shah Bhitai
"ٿورا منجهه ٿرن، مون سين ماروءَ جي ڪيا،
عمر! ان ڳڻن، آئون ڪيئن لوئي لاهيان؟",Shah Bhitai
"ٿورا نه ٿورا، مون تي ماروئڙن جا،
ڀلائي ڀيرا، ڳڻي ڳڻيان ڪيترا.",Shah Bhitai
"هڏ نه پڙان هيڪڙي، ٿوري ٿر ڄاين،
مون کي ماروئڙن، ميري ڪري نه مٽئو.",Shah Bhitai
"ويا ڳڻن ساڻ، ماروئڙا ٿر اُڪري،
تن پڄاڻا هاڻ، آئون جاڙ جيان ٿي جيڏيون!",Shah Bhitai
"سڻي ساڻيهه ڳالهڙي، لهي ويا لوه،
اندر جا اندوه، لٿا ڏک، سک ٿيا.",Shah Bhitai
"توکي توڙائين لکي، عمر! اڇائي،
جيئن تو سامائي، مام نه ڀڳي مارئين.",Shah Bhitai
"توُن سَمُون، آئُون گَندِرِي، مُون ۾ عَيبَنِ جُوءِ،
پَسِي راڻِنِ رُوءِ، مَتان ماڱَرِ مَٽيِين!",Shah Bhitai
"تُون سَمُون، آئُون گَندِرِي، مُون ۾ عَيبَ اَپارَ،
پَسِي لِيَّ لَغارَ، مَتان ماڱَرِ مَٽيِين!",Shah Bhitai
"تُون سَمُون، آئُون گَندِرِي، مُون ۾ عَيبَنِ ڪوڙِ،
پَسِي کِکِي کوڙِ، مَتان ماڱَرِ مَٽيِين!",Shah Bhitai
"تُون سَمُون، آئُون گَندِرِي، مُون ۾ عَيبَن وِيهَ،
پَسِي مِئَڪي ڌِيءَ، مَتان ماڱَرِ مَٽِيين!",Shah Bhitai
"تُون تَماچي، تَڙَ ڌَڻِي، آئُون مُهاڻِي مٖي،
مُون ڏُھاڳَ مَ ڏي، آئُن جا نالي،سُيَسِ تُهِجي.",Shah Bhitai
"تُون تَماچِي، تَڙَ ڌَڻِي، آئُون گَندِرِي غَرِيبِ،
تو سين ڄامَ! قَرِيبِ، ڪِي ڏَنُ ڇَڏائِي، ڏيج مُون.",Shah Bhitai
"گَندَ جَنِ جِيَ گوڏِ ۾، پاٻوڙا پوشاڪَ،
اُنِين جِيَ اوطاقَ، راجا رِيجِهي آئِيو.",Shah Bhitai
"گَندَ جَنِ جِيَ گوڏِ ۾، پاٻوڙا پينامُ،
اُنِين کي اِنعامُ، مَڃَرُ مڙِوئِي ٿِئو.",Shah Bhitai
"گَندَ جَنِ جِيَ گوڏِ ۾، مَٿَنِ تي مُوڙِيُون،
اَچَنِ سَبڀُوڙِيُون، سَمي جي سَلامَ تي.",Shah Bhitai
"ڪو ڏِيهُ ڪِنجُهرَ ڪَنڌِين، تُون تَماچي! تَڳُ،
اُنچو ٿِئومِ اَڳُ، مُون ڪَرُ مَلاحِنِ ۾.",Shah Bhitai
"ھيٺِ جَرُ، مَٿي مَڃَرُ، پاسي پِرِين سَندامِ،
ڪوڙيين ڪاڄَ سِڌامِ، اَڻَ ڪونَ رَھيو.",Shah Bhitai
"ھيٺِ جَرُ مَٿي مَڃَرُ، ڪَنڌِيَ ڪَونۡرَ تَرَنِّ،
وَرِئي واھُوندَنِّ، ڪِنجُهُر کَٿورِي ٿِيٖي.",Shah Bhitai
"سَمِيُون ڪَري سِنگارُ، راءُ ريجهائِڻَ آئِيُون،
ڄامَ ھَٿ ۾ ڄارُ، ڄُلي ڄَٻيرِنِ وِچَ ۾.",Shah Bhitai
"ميءِ ھَٿَ ۾ مَڪُڙِي، ڄامَ ھٿَ ۾ ڄارُ،
سَڄو ڏِيهُ شِڪارُ، ڪِنجُهرَ ۾ ڪالَ ھُئو.",Shah Bhitai
"ڪو جو قَهرُ ڪَلاچَ ۾، جو گِهڙي سو نئِي،
خَبَرُ ڪونَ ڏِئي، تہَ رَڇَ ڪُڄاڙي رَنڊِئا؟",Shah Bhitai
"تَرِيُون پَسان نَہ تارِ ۾، جهُڳا جاءِ نَہ ڪَنِّ،
مادَرِ! مَلاحَنِّ، ماڳ نہَ ڍويا مَڪُڙا.",Shah Bhitai
"کِلِي جان کِنۡڪارِيان، تان ساٽِي سَڱُ نہَ ڪِنِّ،
وارِيو وَھِٽَ وَڃَنِّ، ڪَنِ سَڀاڳِنِ سامُهان.",Shah Bhitai
"جِتي گهورِئو گهاتُئين، تِتي وارِيَ بُٺَّ،
سَهَسين ساٽِي مُٺَّ، سَرُ سُڪو، سُونگِي گَيا.",Shah Bhitai
"اوري ھُئا تہَ آئِيا، جِڪُسِ وِئا پَري،
ساٽِي سَڏَ ڪَري، ماڳَ نهِاري موٽِيا.",Shah Bhitai
"آئين جا لُڏو لوڏَ، اِيَ پَرِ گهاتوئَڙَنِ جي،
ڪُنَّ ڪَلاچِيَ ڪوڏَ، سُکِ نہَ سُتا ڪَڏِھِين.",Shah Bhitai
"گهورِندي گهُورِ پِئا، اَگهُورُ گهورِيائُون،
مَيڪَرُ مارِيائُون، مَلاحَنِ مُهَ سَنَرا.",Shah Bhitai
"جان گهِڙندا گهاتُوئا، تان رَڇَنِ ڏِ/و رَڱُ،
سَڳائِيُون ۽ سَڱَ، ڪَلاچِيَ ڪيرُ ڪَري؟",Shah Bhitai
"پَرَديسا پَنڌُ ڪَري، ھَلِي آئِيو ھِتِ،
جاجِڪُ اُڀو جِتِ، سِرَ جِيُون صَدائُون ھَڻي.",Shah Bhitai
"جي مِيراٽِي مَڱڻا، آئُون پُڻِ مَنجها تَنِ،
ڪِي ڪَهُ مُهِجي ڪَنِ، اِرۡتَ مَنجهارا اُنِ جي.",Shah Bhitai
"مَٿو مَٿائِين گهورِيان، مَٿو تو مَٿاءِ،
سو مُون ٿَيٖي نہَ ھَٿاءِ، جِهِ تُون لائِقُ، مڱڻا!",Shah Bhitai
"مَٿي اُتي مُهِجي، جي ھُئا سِرَن سَوَ ھَزارَ،
تہ تُهِجِيَ تَندُ توارَ، ھَرَ هَرَ وَڍِئُم ھيڪَڙو.",Shah Bhitai
"جو تو ڏِيَڻُ ، ڏِياچَ! لاھِيو اِي سُر سَڀُڪو ڏي،
ڪِي ناہِ جِهَڙو ڏي، جو سَنَدَ ٿيي سُواليِين.",Shah Bhitai
"ڏِيَڻُ گهَڻُون ڏُھِلو، سِسِي ڏِيَڻُ سُکُ،
سو تان، ڏِياچَ! ڏُکُ، جو تَعۡلقُ رَکي تَندُ سين.",Shah Bhitai
"جو تَعۡلَقُ رَکي تَندُ سين، سو ڪِي پَلءِ پاءِ،
مُنکي مَ موٽاءِ، آنءُ اَڳاھون آئيو.",Shah Bhitai
"چارَڻَ چَنگُ، ٻَنگُ لَهي، وَڄايو، وَڏاڻُ،
سِرَ جو ھَڏِ آسانُ، پرَ مَڱَڻهارُ مَٿي وَھي.",Shah Bhitai
"ڳُجهُہ پَهِجي ڳُجهَہ سين، رِندَ! رسَاڻي لاءِ،
اَجَلُ اُڀو آہِ، پُٺِيَ تو پَلاڻِئو.",Shah Bhitai
"وَڍ سِرُ ٿِيُ سَرَھو، مَ ڪِي آءُ، مَ ڳاءُ،
جاجِڪَ! تو مَٿاءُ، مُلڪُ مِڙوئي گهورِيان.",Shah Bhitai
"پاسَنگُ جِهِ پيشِ ڪِئو، تِهِ ڏِنو ڪينَ ڏِياچَ،
مَٿو ڏيئِي ماچَ، وَڃِي دُورِ، ڏُکُ ٿِئو.",Shah Bhitai
"ڏِنو ڪِينَ ڏِياچَ، ٿو سائِلَ سِڪائي،
مُهَ تي موٽائي، مَٿو ھَنيُسِ مَڱَڻي.",Shah Bhitai
"ڏٺو محرم ماه، سَنڪو شهزادن ٿيو،
ڄاڻي هيڪ الله، پاڻ وڻنديون جو ڪري.",Shah Bhitai
"مُحَرَّمُ موٽِي آئِيو، آئِيا تان نہَ اِمامَ،
مَدِيني جا ڄامَ، مولا! مُونکي ميڙِيين!",Shah Bhitai
"مُحَرَّمُ موٽِي آئِيو، آئِيا تان نَہ اَمِيرَ،
مَدِيني جا مِيرَ، ڏاتَرَ! مون ڏيکارِيين!",Shah Bhitai
"سَختِي شَهَادَتَ جِي، نِسورو ئِي نازُ،
رِندَ پَرُوڙِنِ رازُ، قَضِيي ڪَرِبَلا جو.",Shah Bhitai
"ھَڻَڻُ، ھَڪَلَڻ، ٻيلي سارَڻ، مانجِهِيان اِيُ مَرَڪُ،
وِجهَنِ تان نہَ فَرَقُ، رُڪَ وَھِنديَ راندِ ۾.",Shah Bhitai
"گهوڙَن ۽ گهوٽَن، جِيَڻَ ٿورا ڏِيهَڙا،
ڪڏِہ مَنجِهہ ڪوٽَنِ، ڪَڏِہ واھِي رِڻَ جا.",Shah Bhitai
"ڀَڄِي آئِيين، ڀَڄَڻا! لَڄايُءِ مُون، يار!
ويٺِيُون ڪَنِ ڪُوارَ، مُهَ مَٿاھا جِنِ جا.",Shah Bhitai
"ڀَڄِي آئِيين، ڀَڄَڻا! لَڄايُءِ مُون، سيڻ!
ويٺِيُون وِجَهنِ ويڻَ، مُهَ مَٿاھا جِنِ جا.",Shah Bhitai
"مُهَ مَٿاھا جَنِ جا، سي پِٽِئو، ڪَڍَنِ پارَ،
جيڏِيُون! ھِنَ جُهنجهارَ، اُجاري سَڀِ اَڇا ڪِئا.",Shah Bhitai
"ڪا جا ڍُرِي ڍُنگُرِي، ڪو جو وَرِئو واءُ،
عَلِيَ شيرَ وِياء، رِڻَ ۾ پييَنِ راتَڙِي.",Shah Bhitai
"جهيڙو لاہِ يَزِيدَ!عَلِيَ جي اولادَ سين،
سا نہَ پَسَندِہ عِيدَ، جا ھُندِي مِيرَ حُسَينَ سين.",Shah Bhitai
"جَنِين جهيڙئو ڪَالَ، عَلِيَ جي اولادَ سين،
ھيءِ! تَنِين جي حالَ، جي جَماتِي، يَزِيدَ جا.",Shah Bhitai
"جَنِين جهِيڙئو اَڄُّ، عَلِيَ جي اولادَ سين،
ڀَءِ! تَنِينِ کان ڀَڄُ، جي جَماتِي يَزِيدَ جا.",Shah Bhitai
"ڪَربَلا ۾ ڪُوڪَ، ساجُهرِ شَهِزادَنِ جِي،
عالَمَ جا مَلُوڪَ، رُڪَ روھي جَهِلئا.",Shah Bhitai
"ڪِلي، ويرَ ڪَٽَڪَ ۾، سائُو سَڀِ نَہ ھُوِن،
پِڙَ تي سيِئي پُونِ، موٽَڻُ جَنِين ميهَڻُون،",Shah Bhitai
"ڪَربَلا ڪَڪورِي، دُلدُلِ رَتا پيرَ،
سَٽوُن ڏِندي شيرَ، مَٿاء سِڄَ مُرڪِئو.",Shah Bhitai
"چارِ تَرارِيُون چيل سين، ٻَڌِي ٻہَ پاڳُون،
اَڳِيَنِ جِيُون اَڳُون، ڪَوَنرَ ڪِلي ۾ موکِيُون.",Shah Bhitai
"ڳائو ڳجَهہ نَہ کاءِ، مِهي ماسَن نَہ ھيرَئِين،
تَنين لاءِ واجهاءِ، ڪَلَنگِيُون جَنِ ڪَپارَ ۾.",Shah Bhitai
"کَنڀُ کُسنِئِي ڳِجَهڙِي! لِڱين پوئِي واءُ،
اَمِيرَنِ مَٿاءُ، جِنءَ تو ڦُلين ڇائُون نہ ڪِيُون.",Shah Bhitai
"حَسَنَ، مِيرَ حُسَيۡنِ جو، جَنِ نہَ ھِيَڙي جارُ،
خالِقُ رَبُّ، جَبّارُ، ڪِينَ مَرھِندو تَنِ کي.",Shah Bhitai
"اَڄُ پُڻِ اُترَ پارَ ڏي، ڪَڪَر ٿو ڪَري،
وَسِيو سي ڀَري،جي ڏَرَ ڏِيهَن کانِيئا،",Shah Bhitai
"وَسَڻُ اَکِڙيُن جِنءَ، جي ھُنۡدَ سِکِيين مِيهَ،
تَہ ھُنۡدَ راتُون ڏِيهَ،بس بُوندِنِئَيُون نَہ ڪَرِين.",Shah Bhitai
"اَٺواوھِيڙا ڪَري، عاشِقَ مَٿي اَڄُ،
ڏورڏُڪارِيا ڀَڄُ،مِيهَنِ مُنهُ ڏيکاريو.",Shah Bhitai
"ساَنگُ سِنگاري، وِڄُون وَسَڻَ آئِيُون،
بَرسِي ڀَٽاري، ڀَرِيَا پَٽَ پُرانَ جا.",Shah Bhitai
"بادَلَ! تُمُ پَي ڪَرُن،ڪَٽَڪَ جِتَ مِڙَنِ
تَنگَ ڀِڄَنِ، تَرۡڪَشَ پُسَنِ، سَڄَڻَ چِتِ پَونِ.",Shah Bhitai
"مُحِبَّ مُهجا سُپِرِين! آڻِيندُءِ اَللهُ،
توکي ساري ساہُ، اُڪَنڍِيو آھُون ڪَري،",Shah Bhitai
"پاڇاٽِيان پَئِي، ٿِيو آڳاٽِيان اَڳرو،
چُڪَسِ سَڀِ چَئِي، تَڏِہِ موۡلي مِيهَ وَساَئِيا.",Shah Bhitai
"آگَمَ ڪِيو اَچَنِ، سَڄَڻَ سانوَڻَ مِيهَ جِنۡءَ،
پاسي تَنِ وَسَنِ، جي سَڀُ ڄَماندَرُ سِڪِيا.",Shah Bhitai
"اڄُ پُڻِ اُتَرَ پارَ ڏي، ڪَڪَرَ ٿو ڪَري،
وَسِيو سي ڀَري، جي ڏَرَ ڏِيهَنِ کانِيئا.",Shah Bhitai
"ڍَٽِ ڍَرِي پَٽِ پيُيون، پاسي پارِڪَرَ،
سَڀيئِي ڀَرِيا سَرَ، پَلَرَ جي پالوٽَ سين،",Shah Bhitai
"اَندَرِ جُهڙ جهۡورِ وَھي، ٻَهَرِ بَرۡسي بُوندَ اَپارَ،
وَٽِ جَنِين ھُنِ يارَ، سي اوڪاڻِينِ نہ اَکُيون.",Shah Bhitai
"اَگمِجِي آئِيُون، اُتَران ڪَري اُورِ،
جي پِرِين ھُئڙا ڏُورِ، سي مُنکي مِيهَنِ ميڙِيا.",Shah Bhitai
"ٻَنِ ٻِيائِي سُپِرِين، پاڻا، مُون کي پَلِ،
“آئون” اورِيان جَهلِ، توکِي رَسِي “تو” ڌَڻِي!",Shah Bhitai
"توکٖي رَسِي “تو” ڌَڻِي! سَڀوئِي جَمالُ،
ڪونهِي ٻِئو خِيالُ، جي شارِڪَ شَڪُ وِڃايين.",Shah Bhitai
"“آئون” اوريان جهَل تُون، ڇَڏِيَم پاڻَ پَچارَ،
شِرِڪَ ساڻُ سَتارا! گهڻا گهارِيَمِ ڏِيهَڙا.",Shah Bhitai
"نَڪا اِبۡتَدا عَبۡدَ جِي، نَڪا اِنۡتهِا،
سي وَڃَڻَ کي وِئا، جَنِ نَہ سُڃاتو سُپِرِين.",Shah Bhitai
"تَعظيما تَرڪُ ٿِئا، واجهاڻِيا وِئا،
وَڃِي تِتِ پِئا، جِتِ نِهايَتَ ناہِ ڪا.",Shah Bhitai
"جان جان پَسِين پاڻَ کي، تان تان ناہِ نِمازَ،
سَڀِ وِڃائي سازَ، تهان پوءِ تَڪبِيرَ چَؤُ.",Shah Bhitai
"جان جان پَسين پاڻَ کي، تان تان ناہِ سُجُودُ،
وِڃائي وُجُودُ، تِهان پوءِ تَڪِبِيرَ چَؤُ.",Shah Bhitai
"ڳالِ پِريان جي ڳُجَهہ جي، ڳالِ مِڙوئِي ڳُجهُہ،
ھِيَڙا! اَجهُہ مَ منجهُہ، تہ پِرِيتَنِئِوُن پِرِيِن ٿِيين.",Shah Bhitai
"صُورَتَ سوجهَيِم تِهِ جِي، پِيَّ پُڇِين ٿو جو،
سُخُنَ ناھي سو، جو مُهَ مُقابِل نَہ ٿِيي.",Shah Bhitai
"سُڃاپي نہ صُورَتَ ري، صُورَتَ ھَڏِ مَ سوجِهہ،
ٿِي ٻاراڻِيَ ٻوجِهہ، وِڃائي وُجوُدَ کي.",Shah Bhitai
"اُڀِرَنۡديئِي سِجِ، پِرِين جي نَہ پَسَندِيُون،
ڪَڍِي ٻيئِي ڏج، اَکَڙِيُون ڪانگَنِ کي.",Shah Bhitai
"اُڀِرَنۡدي سِجِ، پرين جي نَہ پَسَندِيُون،
ڪَڍِي کي ڪانگا، نِوالا نيڻَ ڏِيان.",Shah Bhitai
"مُون کي اَکَڙِيَنِ، وڏا ٿورا لائِيا،
تہ پُڻ پِرين پَسَنِ، کَڻا جٖي کَرَ سامُهِيُون.",Shah Bhitai
"اَکَڙِيُون پِرِيَنِ ري، جي ڪي ٻِئو پَسَنِ،
تَہ ڪَڍِي کي ڪانگَنِ، نِوالا نيڻَ ڏِيان.",Shah Bhitai
"نيراني نيڻَ، نيئِي اَڇِ پِرِيَنِ کي،
سَتَر کاڌا کيڻ، جُہ، ڏِٺو مُهُ مَحۡبُوبَ جو.",Shah Bhitai
"تَنِ نيڻَنِ ڪِي نيرانِ، جَنِ ساجُهُر سيڻُ سانڀيٽِئا،
جِيَ جُسي ۽ جانِ، ڪَرَ حُضُورِي حَجُ ڪِئو.",Shah Bhitai
"ڪِي جو ڪيڏاھِين، اَکِيُون پَسِي آئِيُون،
ٿِيُون تاڻِن تيڏاھِين، پَييُون پاڻَ مُهاڙيُون.",Shah Bhitai
"ڪِي جو وَڃِي اَڄُ، اَکِيُون پَسِي آئِيُون،
سيڻَنِ ڪِئو سَهَجُ، لالُون ٿِيُون، لَطِيفُ چي.",Shah Bhitai
"وَسَنِ وِھُسَنِ، ڏِيهاڙي ڏِسَڻَ لَءِ،
جِنءَ جِنءَ پِرِين پَسَنِ، تِنءَ تِنءَ نَشا نِيهَ جا.",Shah Bhitai
"ڏِسَنِ ڏِيهاڻِي، تَپِ تَرۡسَنِ اوڏھِين،
آيا سُڃاڻِي، نيڻَ نِهاري پِرِيَ کي.",Shah Bhitai
"آکِيُون سي ئِي ڌارِ، جَنِ سان پَسين پِرِيَ کي،
ڀي ڏاہَ ڪِيمَ نِهارِ، گهڻو رِيسارا سُپِرِين.",Shah Bhitai
"جِتِ آہِ نہ ناہِ ڪا، اِيُ خاڪِيَ جو خِيالُ،
جانِبَ جو جَمالُ، پَسَڻا ئِي پَري ٿِئو.",Shah Bhitai
"جِتِ آہِ نہ ناہِ ڪا، اِيُ خِيالُ خاڪِي،
پِرِيَ جي پاڪِي، پَسَڻا ئِي پَري ٿِي.",Shah Bhitai
"پِرِين نہ اَکَڙيَنِ ۾، ھِيُون نہ حاضُرُ جَنِ،
سي ھُئهِين جاڙ جِيَنِ، ٺَلَها ٺاٻَرَ سَکِڻا.",Shah Bhitai
"مورَکَ مامَ نہ ٻُجهِڻا، ھيڏاہَ ھوڏاہَ ڪَنِ،
سي ڪِنءَ پِرِين پَسَنِ، ڪَٽَرُ جَنِ اَکِنِ ۾.",Shah Bhitai
"جان تَنُ ڪِئوءِ نَہ تِنءَ، سوئِيرِيانئِي سَنهِڙو،
پِرِين پائِيدا ڪِنءَ، توکي اَکَڙِيَنِ ۾؟",Shah Bhitai
"اَکِيَن ۾ ٿِي وِيهُ، تہ آئُون واري ڍِڪِئا،
توکي ڏِسي نہ ڏِيهُ، آئُون نہ پَسان ڪِي ٻِئو.",Shah Bhitai
"تارَنِ ۾ ڪَرِ تَڪِيو، وَنِنِ ۾ ٿِي ويهُ،
اَکِنِ ۾ ٿِي پيهُ،، تہ آئُون اَڇارُو ٿِيان.",Shah Bhitai
"کَرا وِجهُ مَ واتِ، ڍولَ! مُهِجي ڳالَڙِي.
مَڇُڻِ رَتِيَ راتِ، اورَڻَ ۾ اونِهي ٿِيي.",Shah Bhitai
"سِڪَ سِڪائي سِڪُ، سِڪَ نَہ آھي سُٿِرِي،
لِڪَ لِڪوٽِيَ لِڪُ، تَہ کَرَنِ خَبَرَ نہ ٿِيي.",Shah Bhitai
"کَرَ جا کَڏَ کَئِي، پَوَڻَ ڪارَڻِ پِرِيَ جي،
تِهَ ۾ پاڻَ پَئِي، غِيبَتِي سو غَارُّ ٿِئو.",Shah Bhitai
"کَرُ کارِيندو سي، ماٺو جَنِ پِرِيتَڻو،
جوشَ جَلايا جي، ماري تَنِ ماتُ ڪِئو.",Shah Bhitai
"کَرَ کي کَپُرُ کاءِ، نانگُ مَڻِيارو نِڪرِي،
اُڀو جو اوناءِ، سُرُ پُرُ سَندِي سَڄَڻين.",Shah Bhitai
"سَڄَڻَ سَيُون ڪَنِ، لوڪا ليکي وِنگِيُون،
سَندِيُون سُپيريَنِ، پَرُون پَروڙَڻُ ڏاکِڙو.",Shah Bhitai
"ڪا جا پَرِہ پِرِيَنِ، نہ سا سُئِي نہ ٻُڌِي،
مَتِيُون سَڀِ مُنجهَنِ، اِھَڙٖي ڏِٺٖي قَضِيي.",Shah Bhitai
"نَڪو ڊيگهُہ نہ ويلُ، نَڪو مُهُ نہ مُهاڙِ ڪا،
اِيُ اِھوئِي کِيلُ، ڪُورُ پَروڙي ڪِينَ ڪِي.",Shah Bhitai
"حَوۡصِلو حَيرَتَ ۾، ڪَري ڪِينَ دَرَڪُ،
جو حُسُنَ سَندو حقُ، سو ڪُورُ پَروڙي ڪِينَ ڪِي!",Shah Bhitai
"حَوۡصِلو حَيرتَ ۾، وَڃِي ٿِئو ويڇُون،
مَحَبَتَ جُون ميڇُون، ڪُورُ پَروڙي ڪِينَ ڪِي.",Shah Bhitai
"حَوۡصِلو حَيرَتَ ۾، وَڃِي لَڄاڻو،
ويچارو ڪاڻو، ڏِسِي ٿِئو ڏَسَڻَ کي.",Shah Bhitai
"حَوۡصِلو حَيرتَ جو، آھي نَہ مَٿي عامَ،
سَندِي مَحَبَتَ مامَ، ڪُورُ پَروڙي ڪينَ ڪِي.",Shah Bhitai
"ديکِيندي دِيدارَ کي، ڪِينَ سُڃاڻٖي ڪِنءَ؟
جانِبَ مَنجها جِنءَ، مَحُرومَ ئِي مُنجِهي پِئا.",Shah Bhitai
"تَرُڪُ ڪَرِ تَرۡڪَ کي، وَڃَڻَ ڪَنا وَڃُ،
آھي اِيُ اُھُڃُ، سُڻِي سُڻائجِ تُون.",Shah Bhitai
"وَڃِي رَسُ وَڃَڻَ کي، وَڃَڻُ پُڻِ وِڃاءِ،
لوڪا پاڻُ لِڪاءِ، لِڪا پُڻِ لِڪيج تُون.",Shah Bhitai
"لوڪا لِڪي سَڀِڪو، لِڪا لِڪي ڪونَ ،
اُٿي ويٺي اونَ، اِنَ اُلٽِيَ ڳالِ جِي.",Shah Bhitai
"ھٿَنِ سين ھاجَ ڪَرِ، نيڻَنِ سين نِهارِ،
اُڀا اَڱَڻا پارِ، پَسُ پَهِجا سُپِرِين.",Shah Bhitai
"اَسِين سِڪُون جَنِ کي، سي اَسِين پاڻَ،
ھاڻي وَڃُ گُمانَ، صَحِي سُڃاتا سُپِرِين.",Shah Bhitai
"ڏِسَڻَ ڏِسِين جي، تہ ھَمَہ کي حقُ چَئِين،
شارِڪَ شَڪُ مَ نِين، اَنڌا اِنۡهِيَ ڳالِ ۾.",Shah Bhitai
"مُهُ ڪَر مَنجهارا، ٻَهَرا ڍُونڍ مَ ڍورَ جِنءَ،
جي اَکُڙِيينَ آرا، تہ ڪَنڌِيَ اَچَڻُ ڏاکِڙو.",Shah Bhitai
"آڏو جو اِثۡباتَ کي، سو شِرڪُ لاھي شَڪُ،
ھُئي جِهِ ۾ حَقُّ، تِهِ نَفَي جِهو ناہِ ڪو.",Shah Bhitai
"مُهُ تہ موسيٰ جِهَڙو، سِيرَتَ شَيطانِي،
بازي بيرانِي، ڪَڍِي ڪوہُ نہ ڇَڏيِين.",Shah Bhitai
"سُرۡمُون سُرخِيَ جو، جَڏِہِ پاتو جَنِ،
تَڏِہِ ڏِٺِي تَنِ، رَوۡنَقَ ريٽٖي جِهَڙي.",Shah Bhitai
"سُرۡمُون سُفيدِيَ جو، جَڏِہِ پاتو جَنِ،
تَڏِہِ ڏِٺِي تَنِ، اَڇائِي عالَمَ ۾.",Shah Bhitai
"عاشِقُ ڀايين اِيَّ، سِڪَ ڪِهۡ کي نَہ سَلان،
وِچَ رَھندِي ڪِيَّ؟ وَھَن اَکِيُون، وِرِڄي ھِيُيون.",Shah Bhitai
"اَندَرِ رَھي نَہ گهَٽَ، سُپيرِيان جِي ڳالَڙي،
ڇاڳَرَ سَهي نَہ سَٽَ، جُہ مَهَراڻَ مَوجَ ڪِي.",Shah Bhitai
"لَکين سَئين مَهَراڻَ، آٽي سَڀِ اُڌَمِيا،
سَڙان مَنجِهہ ئِي مانَ، ٻَهَرِ ٻاڦ نَہ نِڪِري.",Shah Bhitai
"“پاڻ” پَڙِدو پاڻَ کي، سُڻِي ڪَرِ سنڀالَ،
وِچان جو وِصالَ، سو تان ھئَڻُ ھِنَ جو.",Shah Bhitai
"“پاڻُ” پَڙِدو پاڻَ کي، طالِبَ سُڻيجِ تُون،
نَہ ڪا ھا نَہ ھُون، پَڙِدا سَڀِ پاسي ٿِئا.",Shah Bhitai
"“مون” مُهِين ۾ سَپجَي، مون کي “مون” جُڳاءِ،
مُهِين جي ساڃاءِ، مُهِين مَنجهان مُون ٿِيي.",Shah Bhitai
"گُندِيَ نِيهُ نَہ سَپَجي، تُهہَ نَہ پَچي ماہُ،
ڪَڃِيَ پَرِ ڪِئاءُ، ٿِيي سَما جوڳُ سَڄَين؟",Shah Bhitai
"نَظَرُ نَزِدِيڪِون، سَهِي نہ سَگهان ساعَتَ سِينءَ،
پَسَڻُ پَريَ سَندونِ، آئُون نالي ڳِيَڙي نُجِهرا.",Shah Bhitai
"مُون کي مُون پِرِيَنِ، ٻَڌِي وِڌو ٻارِ ۾،
اُڀا اينءَ چَوَنِ، مَڇُڻِ پاندُ پُسائِيين.",Shah Bhitai
"پِئو جو پاتارِ، سو ڪِنءَ پُسَڻَ کان پالهو رَھي؟
سالِڪَ مُون سيکارِ، ڪو پَهُ اِنهيَ پاندَ جو.",Shah Bhitai
"سُتو ئِي سيجَ گهُرين، جَفا ڏيين نَہ جانِ،
صُلحَ رِيَ سيڻانِ، مَتان نُونڌين نَہ چَڙھين.",Shah Bhitai
"سُتو ئِي سيجَ گهُرين، جَفا ڏيين نَہ جِيَّ،
پَهنَي ڌارا پِيَّ، مَڇُڻِ نونڌين نہ چَڙھين.",Shah Bhitai
"رُٺي جا رِھاڻِ، سا پِي! پَهَنِي نَہ ٿِييي،
ڪِه کَرَ وِڌِي ڪاڻِ، پاڻا نِيهُ نِڪالِيو.",Shah Bhitai
"رُسَڻُ نَہ آھي، رِيتِ، پَهَنِي پاھَتُ ناہِ ڪو،
پَسو مَنجِهہ پِرِيتِ، جيهائِي جوڙَ وَھي.",Shah Bhitai
"گُوندَرَ ڪِئو غَرَقُ، ماءُ! مُهجو ڄِندَڙو،
ڏُکويَنِ مَرَڪُ، مَٿي سَڳَرَ پَنڌَڙو،",Shah Bhitai
"گُوندَرَ گَڏِياسِ، صِحَتَ نِيَڙِيَمِ سَڄَڻين،
مادَرِ! مارِياسِ، ڦوڙائي پِرِيَ جي،",Shah Bhitai
"اُٺي جِنءَ مورَن، اوڀَرَ وَلَهارَن ۾،
سا پَرِ گُوندَرَ ڪَّنِ جُہ ڦوڙائو سَڄَڻين.",Shah Bhitai
"لائي جو وِئا، سو مَنجهِين ٿو مَچُ ٻَري،
سو اُجهامي ڪِئا جِهُ سورِيندَڙُ سُپِرِين؟",Shah Bhitai
"ڪَهَڻُ تہ ڪَچائِي، سُورَ نہ سانڍَڻُ سُٿِرا،
اَڃا تہ، آئِي! ڏِيلَ مُهِجي ڏُکَ سين.",Shah Bhitai
"اُڀِرِيام اَنگُورَ، سُتٖي سپِرِيَنِ جا،
کايو کايو سُورَ، لُڇِئو لوچِئو اُٿيان.",Shah Bhitai
"ڳَرِنَ ۾ ڳرَ ھيج، روئِي ڪِج مَ پَڌِرا،
تان سُوراڻِي سَهيج، جان لاھِيندَڙ ڪو لَهِين.",Shah Bhitai
"ڳُرَ ۾ ڳجهو روءُ، پَڌَرِ وِجُهہ مَ پِرِيَ ري،
سُورَنِ سُڀَرُ ھوءُ، ھِيَڙا! ڪُمَ ڪُنَنِ جِنءَ.",Shah Bhitai
"لاہِ مَ پَچارانِ، سُکِ مَ سُمۡهُ ڄِندَڙا!
ڪَرَ جهورِي ڪِيڻانِ، ڪالوڻا اَڄُ گهَڻِي.",Shah Bhitai
"جِهڄي، جهانءِ ڪَري، ماٺِ نہ اَچي مُون ھِيين،
سَڄَڻَ سي ساري، ھو جَنِين جو ھيرِئو.",Shah Bhitai
"جهورِي جِهڄَڻُ، جهانءِ مُون جَنِين جِي نہ لَهي،
آيَلِ! اِينءَ مَ ڀانءِ، ڪِ آئوُن جَئَندِي اُنِ ري.",Shah Bhitai
"جاءِ نہَ سَڄو ڏِيهُ، ھِيَڙو اوٺي وَڳَ جِنءَ،
مُون پِرِيان سين نِيهُ، ڇِنَڻَ ڪارَڻُ ڪونَ ڪِئو.",Shah Bhitai
"لاھِيان جي نہ چِتان، اَلا! اُنِ مَ وِسَران،
مَڙِھِيو مَنجهارا! جِيُّ مُهِجو جَنِ سين.",Shah Bhitai
"پَلَ پَلَ ۾ پَلِيانسِ، پَلُ نہ رَھٖي پِرِيَ ري،
جِنءَ جهورِيَ کان جَهلِيانسِ، جِهڄِيو تِنءَ جهورِيَ پُوي.",Shah Bhitai
"مُون مَنجهيئِي مِيهُ، ڪوہُ ڪرِيندِيَسِ ڪَڪَرين؟
سَرَلو سارو ڏِيهُ مُون پِرِيان جو نہَ لَهٖي.",Shah Bhitai
"سَنڀِرِيو جِيان، ڳالِيُون پِرِيَمِ تهِجُون،
ڳُڻَ ڪيتَرا ڳَڻيِان، ٿورَنِ مٿو ناہِ ڪو،",Shah Bhitai
"جُہ سي سَنڀِرجَنِ، سَهَ تَنين سين اورِيان،
لُنءَ لُنءَ ھيٺِ وَڄَنِ، رَڳُون رَبابَن جِنءَ.",Shah Bhitai
"چَتُرُ رَھي نہ چتُ، ويڻين واڳِيو نَہ رَھي،
رَئِيَ لَٽِجي نِتُ، ھِيَڙو واٽَ وِرِکَ جِنءَ.",Shah Bhitai
"چَتُرُ رَھي نہ چِتُ، سوران صَبُرُ نہ ڪَري،
سَڄَڻَ ساري نِتُ، ويڳاڻو ٿِيو وجُهلي.",Shah Bhitai
"چوري چوري چِتُ، مان ويئِيءَ وِھاڻِيَ نِڪِران،
نِيهُ گُهرائِي نِتُ، پرِيَان سَندي پيرَ ۾.",Shah Bhitai
"چيتارِيان چُڻُڪَنِ، سَنڀارِيان سَهِي،
اَنَدرِ رُوحَ رَھِي، مُنکي صُورَتَ سُپِريَنِ جِي.",Shah Bhitai
"چيتارِيان چُڻُڪَنِ، وسارِيان نہ وِسَري،
ويروتارَ ڏُکَنِ، سَڄَڻَ ڀَڳي ھَڏ جِنءَ.",Shah Bhitai
"چيتاريان چُونِدياسِ، ڳالِيُون سَڀوئِي سَڄَڻين،
جہُ مُقابِلِ ٿِياسِ، تہ سَڀِ وَڃنُمِ وِسَرِي.",Shah Bhitai
"سَڄَڻَ سان نہ ڀيٽَ، ڳُجُهہ ڳَرھِيان ڪَنِ سين،
ڳالِيُون اِنَهينءَ ريَٽ، سَلا ٻڌِي مورِيُون.",Shah Bhitai
"ڳالِيُون پيٽَ ورَنِ ۾، وَڌِي وَڻَ ٿِيُون،
پَر سين مُون نہ ڪِيُون،گوشي پِرِين نَہ گڏِئا.",Shah Bhitai
"ڍولِيو ويَڙو ڍورِ، تي ٿِي سِيَّ گُذارِيان،
مادِر! مُون مَ چورِ، نَتَ پَڌرو پُوندِيَسِ پِرِيَ ري.",Shah Bhitai
"وِئو ٻاروچو نِڪِري،اَنگُنِ چاڙِھي اَنگُ،
روئِي ڏِنَمِ رَنگُ، ويچارَنِ وَڻَن کي.",Shah Bhitai
"نيڻَ نہ نِنڊُون ڪَنِ، ڀَڳو آرِسُ آکِيين،
اُجهامِيو ٻَرَنِ، توکي سارِيو سُپِرِين!",Shah Bhitai
"سَئِين نہ سيڻانِ، ناہِ اُبَتِي اُنِ سين،
وَنءُ سَهي ويڻانِ، تو نَہ سَرَندِي تَنِ ري.",Shah Bhitai
"گِوَلِي ۽ گُونِي، پِرِين پٽَائين گَجَ جِنءَ،
جي مُنَ مَجُونِي، سي ڪِنءَ وَڃنءِ وِسَرِي؟",Shah Bhitai
"اَندَرِ آندَرِيُون، جِنءَ سي وانجِهِيَ لَٺِ ۾،
مُون تَنَ تِتَرِيُون، تہ “ڪِنءَ مِلِبو سَڄَڻين؟”",Shah Bhitai
"جِنءَ سي کُوھِيَ نارَ، وَھَنِ وارِي گاڏُئان،
ھِيڙو پِرِيان ڌار، نِبيرِيانس نہَ نِبري.",Shah Bhitai
"اُترُ اوتُون ڏي، نَہ مُون سوڙِ نہ گَبَرو،
سِيَّ ساڙيندو سي، جَنِين نَڌَرَ نِجُهڙا.",Shah Bhitai
"اُتَرَ ڏِنِي اوتَ، نہ مُون سوڙِ، نہ گَبَرو،
چارَئِي چُنِيَ پوتَ، مُون ريڙِھيندي راتِ گَئِي.",Shah Bhitai
"نِهائِينَ کان نِيهُ، سِکُ،مُهِجا سُپِرِين!
سَڙي سارو ڏِيهُ، ٻَهَرِ ٻاڦ نہ نِڪِري.",Shah Bhitai
"نيڻ نِهائِين جان، سُتي لوڪَ ڍَڪِيان،
اُجهامِيو ٻَران،توکي سارِيو، سُپِرِين!",Shah Bhitai
"مُون سي ڏِٺا ماءِ! جَنين ڏِٺو پِرِيَ کي،
ڪَري نہَ سگهان ڪا، اُنِين سَندِي ڳالَڙي.",Shah Bhitai
"پارا پُڇِي آءُ، خَبَرَ کاھوڙِيَن جي،
تہَ ڏوٿِيَنِ ڏونگرانءُ،ڪَهِ پَرِ ڏورِيو ڏَٿَ کي.",Shah Bhitai
"ھُو ڏوِٿِي ھو ڏِيهَ ھُو ڏُونگرَ، ھُو لَڪِيُون،
ڪِهِ جِهِ لُڌا نِيهَ، ٻُئا لُوسَنِ لُڪَ ۾.",Shah Bhitai
"ڏيهَ ڏيهائِي ناہِ، جِتي پيرُ نَہ پَکِيان،
تِتي کاھوڙِيان، وَرَ ڏيئِي لُوسَنِ لُڪَ ۾.",Shah Bhitai
"ڪِي ڪو کاھوڙِي! ڇَپَرَ ۾ سَڏُ ٿِيو؟
اَڳي ٿٖي سُئِي، اُٺَنِ سَندِي ڳالَڙِي.",Shah Bhitai
"ڏُٿُ گهڻَائِي ڪَنِ، اِنَ اوراھين ڏيهَ جو،
سَندا کاھوڙِنِ، پَري سُڄَنِ پيچِرا.",Shah Bhitai
"جي ڪو ڏُٿُ ڪَري، تہ ڏُونگَرَ ڏورَڻُ ڏاکَڙو،
ڇَپَرَ ڪِينَ ڏِئٖي، سُو کِڙيُون سُتَن کي!",Shah Bhitai
"مُون کاھوڙِي لَکِيا، آيُنِ نہ آرامُ،
ڪِيائُون تَنُ تَمامُ،جہُ ڏوٿِي ڏُٿُ گَڏ ٿِئا.",Shah Bhitai
"ماءُ! کاھوڙِي ھَلِيا، دُکائي دُونّها،
ڇَپَرَ جا سُونها،ڏوٿِيَنِ ڏُٿُ چتيارِيو.",Shah Bhitai
"کَرۡڪَڻا لاھي، سُکُ نہ سُتا ڪَڏِھِين،
اوسيڙو آھي، کاھوڙِنِ کي پَنڌَ جو.",Shah Bhitai
"سُڪا سَنڊَ ڪَڇُن ۾، کُرڪَڻا پيرين،
ٽِمَندي نيڻين، آن ڪي کاھوڙِي گَڏِئا؟",Shah Bhitai
"سُڪا مُهَ سَندِنِ، کَرِڪَڻا پيرين،
وِھاڻِيَ ويرين، اُڻُ تُڻُ ھُيَنِ آڳَ جِي.",Shah Bhitai
"پيو جَن پَرو،گَنجي ڏُنگَرَ گامَ جو،
ڇَڏي کِيٽُ کَرو،لوچي لاھُوتِي ٿِئا.",Shah Bhitai
"پيئِي جَنِ پَرکَ،گَنجي ڏُنگَرَ گامَ جِي،
واري سَڀُ وَرَقَ،لوچي لاھوتِي ٿِئا.",Shah Bhitai
"پيئِي جَن پَڻِي، گَنجي ڏُنگَرَ گامَ جِي،
ڇَڏي نِنڊَ گهَڻِي، لوچي لاھُوتِي ٿِئا.",Shah Bhitai
"پيئِي جَنِين بُوءِ، گَنجي ڏُنگَرَ گامَ جِي،
ڏوري سا جُوءِ لوچي لاھوتِي ٿِئا.",Shah Bhitai
"پيئِي جَنِ پَروُڙ،گَنجي ڏُنگَرَ گامَ جي،
ڇَڏي سَڀِ ضَرُورَ، لوچي لاھُوتي ٿِئا.",Shah Bhitai
"جِنَين پيئِي باسَ،گَنجي ڏُنگَرَ گامَ جِي،
ڇَڏي سَڀِ لِباسَ،لوچي لاھُوتِي ٿِئا.",Shah Bhitai
"گَنجو ڏُنگَرُ گامُ،پيهِي جَنِ پَرُوڙِيو،
ڪَري تَنُ تَمامُ، لوچي لاھُوتِي ٿِئا.",Shah Bhitai
"جِتِ نہ پَکِيَ پيرُ، تِتِ ٽِمڪي،باھِڙي،
ٻِيو ٻارِيندو ڪيرُ، کاھوڙِڪِيَ کيرَ ري؟",Shah Bhitai
"ويجهو وَنءُ مَ واٽَ کي، ڪَهيج ڏَہُ ڪُواٽَ،
اُجهِي مَجها آٽَ، آديسِي ٿي آءُ تُون.",Shah Bhitai
"ڪُپيرِيان پَري ٿِئا اَٻُڌِي ٻُڌائُون،
اُنيين کي آئُون، ھِيَر ڏِسِي آئِيو.",Shah Bhitai
"سُونَهپَ ۾ سَپَ گهَڻا، مَنجهِہ نہ ماکِي ھوءِ،
پَرو تَنِين پوءِ،جو اُجهِي پوءِ اُنِ تان.",Shah Bhitai
"ڏوري ڏوري ڏيهَ، ماءُ! کاھوڙِي آئِيا،
مَيَنِ پيرين کيهَ، ڪُهُ ڄاڻان ڪِه پارَجِي؟",Shah Bhitai
"جَهنگلِ ھَلِئا، سي نہ ڀُلِئا، راہَ ھَلِئا ڦُرجَنِ،
اَوجَهڙِ سي نَہ پَوَنِ ٻيئِي جَنِين ڇَڏِيُون.",Shah Bhitai
"جَهنگُ کامِي پَٽُ ٿِئو، ڀَڳِي چورا لِڪَ،
سيڪَڙُو ۽ سِڪَ،ٻَئِي گڏِيا پاڻَ ۾.",Shah Bhitai
"ڪُتا نہ ڪُوڪارَ، نہ سي سَڏَ شِڪارِيين،
پِٽِئو کَڻي پارَ،جَهنگلُ آھيڙِنِ کي.",Shah Bhitai
"وَرُ سا سُڃِي ويڙہِ، جتي سَڄَڻُ ھيڪَڙو،
سو ماڳُ ئِي ڦيرِ،جِتي ڪوڙُ ڪُماڙھُين.",Shah Bhitai
"وَرُ سا ڪارِي راتِ، جِه ۾ راہَ گُمَ ٿِئي،
تہَ ڪا ھُنِين جِي تاتِ،ھِيَ پُڻِ وَڃي وسَرِي.",Shah Bhitai
"ڪارِي راتِ، اَڇو ڏِيهُ،اِيُّ صِفَتا نُورُ،
جِتي پِرِيَ حُضُورُ، تِتي رَنگُ نہ رُوپُ ڪو.",Shah Bhitai
"ڏُونگَرِ نَہ ڏوٿِي، ڏُنگَر سُڃو ڏوٿِن ري،
پُڇان پَرو ٿِي ڪ ڏوٿِي ڏُٿَ اَچِڻا؟",Shah Bhitai
"کاھوڙِي کَرا، سُوڌي خَبَرَ پَکِئا،
سوُجهي جَنِ ڪِيا، مَٿي اَڱڻِ آھِرا.",Shah Bhitai
"مُون سارِيندي سُپِرِين، اَچِين جي تُون ھاڻِ،
ڪَرِيان رُوحَ رِھاڻِ لَڪَنِ مَنجهِہ لَطِيفُ چي.",Shah Bhitai
"جَڏِہِ پَوي ٿِي يادِ، صُحۡبَتَ سُپرِيَنِ جي،
تَڏِہِ فَرِيادُون فَرِيادِ، ناگَهَ وَڃَنِ نِگِئو.",Shah Bhitai
"ڪَڙو مَنجِهہ ڪَڙي، جِنءَ لُهارَ لَپِٽئِو،
مُهِجو جِيُ جَڙي، سُپيرِيان سوگهو ڪِئو.",Shah Bhitai
"اَڄُ پُڻِ اَنگِيَمِ اَنگ ھَٿان حَبِيبَن جي،
جا پَرِ سُوٽِيَ سَنگَ سا پَرِ ٿِي سُورَنِ سين.",Shah Bhitai
"يارُ سَڏائِي سَڀَڪو، جانِي زُبانِي،
آھي آسانِي،ڪَمَ پئي ٿِي ڪَلُ پَوي.",Shah Bhitai
"نُورِي ۽ نارِي، جوڳِيَڙا جَهانَ ۾،
ٻَرِي جَنِ ٻارِي، آئُون نَه جِيَندِي اُنِ ري.",Shah Bhitai
"لَکين ڪِئا لِسانَ سين، لاهُوتِن لوڙا،
گھوڙا! ڙي گھوڙا!، آئُون نَہ جِيَندِي اُنِ ري.",Shah Bhitai
"ڳولِيانِ ۽ ڳُنڌِيانِ، وئا ويراڳِي نڪِرِي،
صُحِبَتَ جا سَندَيانِ، آئُون نَہ جِيَندِي اُنِ ري.",Shah Bhitai
"مَران، مَٿو پِٽيان، نِهارِيان نيڻانِ،
سُخُنَ جٖي سَندانِ، آئُون نہَ جِيَندِي اُنِ ري.",Shah Bhitai
"قَدَمَ ڪاپَڙِيَن جا، لَڳا ۾ لاهُوتَ،
جَنِين سين ياقُوتَ، آئُون نَہ جِيَندِي اُنِ ري.",Shah Bhitai
"سُتِي سيجَ هُياسِ، مُنکي آہَ اُٿارِئو،
جَنِين جاڳاياسِ، آئُون نَہ جِيَندِي اُنِ ري.",Shah Bhitai
"جانۡڪِي مون کي تاڻِ، پَڳهَ پائي پاڻَ ڏي،
هُو جي هَيَئي هاڻِ، آئُون نَہ جِيَندِي اُنِ ري.",Shah Bhitai
"سُوڌو سِڱِڙِيَنِ سين، ڪِي جو ڪَهِيائون،
هُوءَ جا هَنيائُون، آئُون نَہ جِيَندِي اُنِ ري.",Shah Bhitai
"صُبُح سِڱِڙِيُون کڻي، وِئا دُکائي دُورِ،
ٿِئا ڏيٺائيان ڏُورِ، آئُون نَہ جِيَندِي اُنِ ري.",Shah Bhitai
"پَسِئو آسَڻَ اُن جا، ٻانۡهُنِ وِجهان واتُ،
هُو جي ڪَهِيا ڏَهَ قَلاتُ، آئُون نَہ جِيَندِي اُنِ ري.",Shah Bhitai
"نانگا نانِيَ هَلِئا، سامِي سَڀيئِي،
وِهَڪَ مُون ويئِي، آئُون نَہ جِيَندِي اُنِ ري.",Shah Bhitai
"نانگا نانِيَ هَلِئا، چيلهِيا چيلهِہ ٻَڌَنِ،
هُو جي هُتِ هَلَنِ، آئُون نَہ جِيَندِي اُنِ ري.",Shah Bhitai
"جُسي سَندو جوڳَ ري، مُون نہ گُهرِجي ماہُ،
سامِي مُهجو ساہُ، آئُون نَہ جِيَندِي اُنِ ري.",Shah Bhitai
"نَہ ڪي کَڻَن پاڻَ سين، نہ ڪو ساڻُنِ پاڻُ،
اِهَڙا جِنِ اُهُڃاڻُ، آئُون نَہ جِيَندِي اُنِ ري.",Shah Bhitai
"پاڻِهين ويٺا پاڻَ سين، پَرِ ۾ ڪَنِ پَرِياڻ،
اِهَڙا جَنِين اُهُڃاڻَ، آئُون نَہ جِيَندِي اُنِ ري.",Shah Bhitai
"جُزو وِڃايو جوڳِين، ڪُلَّ سيٖن آهيٖن ڪَمُ،
آسَڻُ جَنِ عَدَمُ، آئُون نَہ جِيَندِي اُنِ ري.",Shah Bhitai
"وَڄائي واٽَ ٿِئا، جوڳِي جُڳاڻٖي،
هُئا جي هاڻٖي، آئُون نَہ جِيَندِي اُنِ ري.",Shah Bhitai
"سامِي مَڙهِي سَندِياءِ، سامُهين مُون سيلَهہ ٿِي،
سا تان ڪُهُ اَڏِياءِ، جان نانگا وَڃين نِڪِرِي؟",Shah Bhitai
"جي ڀايين جوڳِي ٿِيان، تہ ٿِي گُرُوءَ جي گَسِ،
ڏُکَ پاڻَ کي ڏَسِ، سامِي! وَڏِيَ سِڪَ سين.",Shah Bhitai
"جا جِئاري جوڳِيين، سا ماڙهُنَ مُصِيبَتَ،
سامِن سُورُ صِحَتَ، جي پُورِبِيا! پَرُوڙِيين.",Shah Bhitai
"گولا جي گِراہ جا، جُوٺا سي جوڳِي،
ڦِٽلِ اُو ڦوڳِي، جَنِين شِڪَمَ سانڍِيا*.",Shah Bhitai
"ڪَنَ ڪورائي ڪاپَڙِي، جِدا! ٿِيُّ جُوانُ،
ڪاہِ تہ لڳيئي ڪانُ، نانگن هَٿا نِيہَ جو.",Shah Bhitai
"هُو جي ڪَنَ ڪَپارَ جا، سُوڌو سي نہ سُڻَنِ،
اَندَرِ جي آهنِ، سُڻُ سَنيهو اُنِ جو.",Shah Bhitai
"هي ڪَنَ گاڏِها وِڪِڻِي، ڪَنَ ڪي ٻِئا ڳِنهيجِ،
تَنِين ساڻُ سُڻيجِ، پِرِيان سَندِي ڳالِڙي.",Shah Bhitai
"پايو مُهُ مونَنِ ۾، ويٺا سي وِهُسنِ،
جوڳِي جاٽا ڪَنِ، آيا اَلُوهِيَتَ ۾.",Shah Bhitai
"آيا اَلُوهِيَتَ ۾، لاهُوتُ لَنگهِئو جَنِ،
مَنجها تَنِ جُسَنِ، حَرۡفُ نہ سُڄي هيڪَڙو.",Shah Bhitai
"نِڱِئا ناسُوتا، مَڻِيائُون مَلِڪُوتَ ڏي،
جوڳِي جَبِروتا، وَڄائي واٽَ ٿِئا.",Shah Bhitai
"نامُرادِي نِجهُرو، عَدَمُ اوتارونِ،
رَضا راڄُ سَندونِ، مُورُ نہ مَڱَنِ ڪِي ٻئو.",Shah Bhitai
"کَڻِيو تَڪَبُّرَ تڪِيا، حِيلا ڪِئو هَلَنِ،
مُوڙها تان نہ لَهَنِ، لَمِي راہَ، لَطِيفُ چي.",Shah Bhitai
"نانگنِ ڪينَ نَمايو، ناٿُ نَمايو نِيهَ،
مَڙهِنِ اُٺا مِيهَ، جوڳِيان سَندِيَ ذاتِ کي.",Shah Bhitai
"هَرَ هَرَ ڪَنِ هَرنامَ، ڌُونِ، ڏِيهاڙِي ڌوتِيا،
جَنِ نہ رِيجهايو رامُ، ناٿَ نَہ نَمي تَنِ سين.",Shah Bhitai
"هَرَ هَرَ ڪَنِ اُميسَ، ڌُونِ ڏِيهاڙِي ڌوتِيا،
جَنِ نَہ مارِي مِيسَ، ناٿُ نہ نَمي تَنِ سين.",Shah Bhitai
"لاھوُتِي، لَطِيفُ چي، سَڌَ نَہ کَڻَني ساڻُ،
اِيُّ آديسِنِ اُھڃاڻُ، جِنءَ تَعلُّق ڇَڏِيائون تَڪِئا.",Shah Bhitai
"پوڄا ڪَر مَ پاڻَ کي، پَل پُوڄا کان پاڻُ،
ڄاڻِي ڇَڏي ڄاڻُ، پُرُ تُون پُورَبَ پارَ ڏي.",Shah Bhitai
"جِياسُون جوڙَ ٿي، جوڳِي ڏِٺو سُون،
ڪَنا تَهِين مُون، حاصُلُ ڪِي حالُ ڪِئو.",Shah Bhitai
"جِياسُون جوڙَ ٿي، جوڳِيَ لاٿو جارُ،
سَندو پُورَبَ پارُ، آڇائِين اَنڌَنِ کي.",Shah Bhitai
"جِياسُون جوڙَ ٿي، جوڳِي ڏٺوسُون جان،
مُون سڱُ جَهِين سان، سامِي سانڀي ٿِئو.",Shah Bhitai
"جِياسُون جوڙَ ٿي، نانگو ڏٺو سُون نِتُ،
چُهجو ھوسُون چِتُ، کُلِي اَڄُ سُو باغُ ٿِئو.",Shah Bhitai
"ھَي! جي ھُئا ھِتِ، نَہ مَٿِنِ ھُندَ حَقُّ ٿِئو،
مَڙھِيُون، مُورَتَ، مَتِّ، مَنَ وِسَرِيُون ڪِي لَهان.",Shah Bhitai
"ھَيءِ! جي ھُئا ھاڻ، تَہ مَٿِنِ حَقُّ ٿِئو،
پيهِي وِئا پاڻِ، اَڏِيا مَڙَہَ مارِينِ مُون.",Shah Bhitai
"نَہ گِندا، نہ گَبرِي، نہ لانگوٽِيَ لَکَ،
جيڏَہَ ڀَرِن وِکَ، تيڏَہِ صاحبُ سامُهُون.",Shah Bhitai
"نَہ گِندا، نہ گَبرِي، نہ لانگوٽِيَ لِيڙَ،
جيڏہَ ڪَرِينِ ڀيڙَ، تيڏہَ صاحِبُ سامُهُون.",Shah Bhitai
"جِنءَ ٿا پُڇَنِ اَنَّ کي، تِنءَ جي پُڇَنِ پَنڌُ،
تَہ رِڙھِي لَڌائُون رَندُ، لَٿِيَنِ لُکَ لَطِيفُ چي.",Shah Bhitai
"جِنءَ ٿا پُڇَنِ اَنَّ کي، تِنءَ جي پُڇَنِ اَللهَ،
تہ رِڙھِي لَڌائُون راہَ، لَٿِيَنِ لُکَ، لَطِيفُ چي.",Shah Bhitai
"سُٻيرِيَ، سِيّدُ چي، جي ٿا پُڇَنِ اَنُّ،
تَنِ ڪاپَڙِنِ ڪونۡهي ڪَنُّ، جوڳِي چائِنِ جاڙ ٿا.",Shah Bhitai
"جا بَرادَ بُتَنِ جِي، سا اُڃَ بُکَ آديسِنِ،
روزا رِندَ رَکنِ، عِيدَ نہ اوڏا ڪاپَڙِي.",Shah Bhitai
"جِهِ سَناسِيَ سانڍِيو، گَندِي ۽ گرِاہُ،
اُنِينءَ کان اَللھَ، اَڃا آڳاھُون ٿِيو.",Shah Bhitai
"ويٺو پُڇِين پَرُ، ڪَرِ ڪا ھِييارَ ھَلَڻَ جِي،
اَڄُ آديسِي! مَرُ، صُباحَ مَرَندو سَڀُڪو.",Shah Bhitai
"اَکِيُون آلو ماہُ، سَندا سَناسِنِ جِيُون،
واري نيڻَ نِنڊاہُ، جاڳِي جَهلِيا جوڳِيين.",Shah Bhitai
"اَڌَ لَڳِيُون آھِينِ، آيَل! آديسِنِ جِيُون،
ويهِي وِھائِينِ، ڪا قَضانٖي راتَڙِي.",Shah Bhitai
"اَڃا سي آھِين، جي سَزا وارَ سِڳِيُنِ جا،
ويٺا وَڄائِينِ، جي سناسِي سُڻِيين.",Shah Bhitai
"ڏورِ مَ ڏِيا ڌارَ، ڏورِڻُ گهَڻُو ڏاکَڙو،
ڪوڙين لَکَ ھَزارَ، ھِنَ اونداھِيَ اَنڌا ڪِيا.",Shah Bhitai
"سامِي تُون سُلُوڪَ کي، ھَٿا ھَڏِ مَ ڇَڏِ،
لَڏِيندنِ سين لَڏِ، نَہ رَھِين تُون راڄَ ڪَري.",Shah Bhitai
"وِيندَنِ کي ويڪَ ٿِيي، ھُوندَن ڪونۡهي ھَنڌُ،
“مَنۡ لَّهُ المَوۡليٰ فَلَهُ الڪُلُّ” اِيُّ پَروڙِجِ پَنڌُ.",Shah Bhitai
"ھُو جي ٿِئا ھَرۡ ڪيسَ، تَنِ لَڳي ڪِينَ لِباسَ سين،
وَتَنِ وِلۡهي ويسَ، لاھُوتي، لَطِيفُ چي.",Shah Bhitai
"بُک اُنِين جي بِکِيا، ڌوڙِ تَنِين جو ڌُوپُ،
ڪِيائُون سوئِي رُوپ، جِئا لوڪَ لَڄَ ٿِيي.",Shah Bhitai
"جا گُرَ ڏِنِي گودَڙِي، سا مُون کي ٿِي مَرَڪُ،
چيلا! ماري چَرَخُ ، اوڍِي ويهُ اَدَبَ سين.",Shah Bhitai
"جا گُرَ ڏِنِي گودَڙِي، سا ٿِيي لاھِيندي لَڄَ،
سَندا تِهِ سَهَجَ، چيلو چُوندا ڪيتَرا؟",Shah Bhitai
"جا گُرَ ڏِنِي گودَڙِي، سا مُون گهڻُون سُهاءِ،
نيئِي رَساڻي ماءِ، اوڍِين جي اَدَبَ سين.",Shah Bhitai
"اَندَرِ رِلا رلِيُون، ٻَهَرِ پَٽولا،
گَڏَہَ جا گولا، اِنيِن پَرين ڪاپَڙِي.",Shah Bhitai
"ٻَهَرِ رِلا رِلِيُون، اَندَرِ پَٽولا،
خُدا جا گولا، اِنِين پَرين ڪاپَڙِي.",Shah Bhitai
"گُلَ گُلَ پَسِي گودَڙِيا! گهَڻَا مَ ڀانئيجِ،
سوئِي سُڃاڻيجِ، ھِيُّ ھُو آھي ھيڪَڙو.",Shah Bhitai
"جِهِ ڪارَڻ جوڳي ٿِئا، جان جان سو نہ پَسَنِ،
تان تان سناسِنِ، ورِہَ وِھامي راتَڙِي.",Shah Bhitai
"نہ کِلَنِ، نہ کِينِ ڪِي، نَڪِي ڳالائِين،
ڪِهِ جِهِ ۾ آھِينِ، سا پَروَڙَڻُ ڏاکَڙو.",Shah Bhitai
"راتِيا رجهَنِ رام سين، ڏيهِا ڪَنِ سَنانُ،
جوڳِي سي اَنانُ، وَٽُون جَنِ وِراھِيُون.",Shah Bhitai
"ڪِي جو ڏِٺائُون، ڏَھڪِجِي ڏُورِ ٿِئا،
وِھَڪَ نَہ ڪيائُون، اُڀَڪَ عَيۡبُ اُنِ جو.",Shah Bhitai
"نَڪِي طعامُ تُنبِنِ ۾، نہَ ڪِي گَبَرِيَنِ،
مُون پُڻِ مُلا تَنِ، حاصُلُ ڪِي حالُ ڪِئو.",Shah Bhitai
"توڙي تُون ڪاتارِ، جِمَ ھيڪَلِي ڀيرِيين،
ڏسي ڪا ڏئُارِ، صَرافَ اِنهِيءَ سُٽَ ۾.",Shah Bhitai
"جَنِين ڀيرِيو ھيڪَلو، تَنِين ميڙِيو، ماءِ!
تَندُ اِھَڙِيَ ساءِ، مُون آتَڻُ ھَڏِ نہ آئِيو.",Shah Bhitai
"اَڄُ پُڻِ اُجهَڻَ کي مَرِين، نَڪِي ڪِتُءِ ڪالَ،
ڀورِي! تو سين ڀالَ، ڪاندُ ڪَرِيندو ڪيتَرا؟",Shah Bhitai
"مَڇُڻِ ڀاڳَ ڀَرِ ڏِيين، ڪِتُ ڪَنَبدِي آءُ،
جَڏِہ تَڏِہ ماءُ! ڀرَن ڀيرَمَ وارِيُون.",Shah Bhitai
"چاوَتَ پائي چِتَ ۾، سَنۡهو ڪِتو جَن،
تِهۡ جو صَرافَنِ، دُڪو داخِلِ نہَ ڪِئو.",Shah Bhitai
"مَحَبَّتَ پائي مَنَ ۾، رَنڍا روڙِيا جَنِ،
تَنِ جو صَرافِنِ، آڻَ تورِيو ئِي اَگهائِيو.",Shah Bhitai
"اولاڻيان اَرٽ، ڪيڏہَ ڪِتَڻَ وارِيُون؟
پَهِيُون مَٿي پَٽَ، لُڙجَنِ لاکِيَڙَنِ جِيُون.",Shah Bhitai
"ڪِتي ڪِتي ڪالَ، اَڄُ نہَ آتَڻَ آئِيُون،
اَرٽَ اُکِلِي مالَ، پُوري ويُيون نِجهُرا.",Shah Bhitai
"نہ سي وَؤڻَ وَڻَنِ ۾، نہ سي ڪاتارِيُون،
پَسِئو بازاريُون، ھِيَڙو مُون لُوڻُ ٿِيي.",Shah Bhitai
"جَنِين ڪِتو ڪَالَ، سي پاڻا پييُون مامِري،
جَنِين ٽڪَ نَہ مالَ، سَرَھِيُون سي صَراف سين.",Shah Bhitai
"پائي پاند ڪَپاہُ، جان مُون آتَڻَ نِهارِئا،
کَڻي ڪانہَ پساہُ، سَرَتُيُون وَڃِي سُتِيُون.",Shah Bhitai
"چَرِکو پَهجِي چِتَ سان، ڀِنَي ڀيِڙئو جَنِ،
توڙي ڪِي نَہ ڪِتَنِ، تَپِ ڪاندُ تَنيِن جو ڪوڏِئو.",Shah Bhitai
"وَھِلو وَرُ، وَرِيا پِرِين، آءُ ڪانگا! وَڻِ ويهُ،
جَنِين ڏُورِ چيتارِتو ڏيهُ، سي اُڏامي آڻ پِرِين.",Shah Bhitai
"وَھِلو وَرُ، وَريا پِرِين، آءُ ڪانگا! لَنءُ لاتِ،
وِيا جي قُلاتِ، سي اُڏامِي آڻِ پِرِين.",Shah Bhitai
"ڪُتو جي ڪانءُ، پِرِيان سَندي پارَ جو،
اُنِهين مَٿان آنءُ، ڪوڙين قُرِبانِي ٿِيان.",Shah Bhitai
"سَدا شَوقَ پِرِيَنِ جي، ڦِران ڦيرِيدارُ،
مانَ سَڃيهُون يارُ، اَڳِيان اَکَڙِيُون کَڻِي.",Shah Bhitai
"وچينءَ ويراڳِنِ جِي، مَٿي ڪُڻڇَ ڪُوڪَ،
مَحَبَتِي مَلُوڪَ، ساري سِڪَ سَنا ڪِئا.",Shah Bhitai
"پُورَبا پُوري وِئا، آسَڻَ اَڄُ صُبُوح،
خَستُورِيَ خشبوءِ، آھي آديسنِ ۾.",Shah Bhitai
"مَٿي راہَ رَوان ٿِئا، پُورَبِ پُورِيائُون،
ھِي گهَرَ گهورِيائُون، آڳانڍِيائُون اَڳِيان.",Shah Bhitai
"”وحده“ وائي، چڙهندي چيائين،
سو لُڙ لنگهيائين، جتي پارک پکيان.",Shah Bhitai
"ٻَگهَنِ سين ٻاڻُ ھَڻِي، اُڏاڻو آڪاسِ،
جِتي پِرِين سَنداسِ، سو سَرُ مَڻي ھَنجَڙو.",Shah Bhitai
"اَکَڙِيُون اوڙاہَ ۾، اُڀو تَڪي تارِ،
پِٿُون جي پاتارِ، ھَنُج تَنِين جو ھيرَئُون.",Shah Bhitai
"وَڃين نہ پيهِي، پِٿُءَ لَءِ پاتارِ ۾؟
ڪَنڌِيَ تي ڪيهِي، ھاجَ تُهِجِي ھَنجَڙا؟",Shah Bhitai
"اُونِهي ۾ اوڙاہُ جو، ھَنجُ تِتَهِين ھوءِ،
اِيُ ڪانِيرَو ڪوءِ، جو ڇاڇَرِ ڇيرُون ڪَري؟",Shah Bhitai
"ٿِئو حُضُورِي ھاڻِ، سوجها پَيِسَ سَرَ جِي،
کُنڊي لڌِي کاڻِ، پَکِيَڙي پاتارِ ۾.",Shah Bhitai
"اَڇو پاڻِي لُڙ ٿِئو، ڪالُورِئو ڪَنگَنِ،
اِيندي لَڄَ مَرَنِ، تَهۡ سَرَ مَٿي ھَنجَڙا!",Shah Bhitai
"ھَنجَن سين هيڪارَ، جي ڳَڻَ ڪري نِهارِيين،
ٻَگهَن سين ٻِيهارَ، ٻيلَهہ نہ ٻَڌين ڪَڏھِين.",Shah Bhitai
"سَرَ سُڪي سالَ ٿِئا، ھَنجَ ھريوئِي پيرُ،
ڪَنگُ ويچارو ڪيرُ، جو رَسي اِنَهِيَ رَمۡزَ کي؟",Shah Bhitai
"آءُ اُڏامِي ھَنجَڙا! سَرَ ۾ سارِينَئي،
مَتان مارِينَئِي، پاڙِھيرِي پَهُ ڪَري.",Shah Bhitai
"سَرَ ۾ پَکِي ھيڪَڙو، پاڙِيهرِي پَنجاہَ،
سَندِيَ آسَ اَللهَ، لُڏي لَهرِنِ وَچَـ۾.",Shah Bhitai
"دَلِبو مَنجِهہ دَرِياہَ، پَکِي پَسِي آئِيا،
ويچارا ويساہَ، آڻي اُتِ اَڙائِيا.",Shah Bhitai
"ھَنجَ مڙِوئِي ھَنجَ، ميرو مَنجهِنِ ناہِ ڪو،
جِتي رَھَنِ سَنجَهہ، سو سَرُ ڪَنِ سُرَھو.",Shah Bhitai
"ويا مورَ مَرِي، ھَنجُ نہَ رَھِيو ھيڪَڙو،
وَطَنُ ٿِئو وَرِي، ڪوڙَنِ ڪانِيرَنِ جو.",Shah Bhitai
"سُرَھو سَرُ وِڃائِيو، ڪُوڙَن ڪانيَرنِ،
رُٺا روہُ وَڃَنِ، ڪِهِ ھِيڻائِيَ کان ھَنجَڙا.",Shah Bhitai
"سَنَهان ڀانءِ مَ سَپَ، وِياءُ واسِينگَنِ جا،
جَنِين جِيءَ جهَڙَپَ، ھاٿِي ھَنڌا ئِي نَہ چُري.",Shah Bhitai
"سَنَها ڀانءِ مَ سَپَ، سُڪا جَنِين پيٽَ،
تَنِين جِيءَ جَهپيٽَ، جُنگَنِ کي جوکو ٿِيي.",Shah Bhitai
"سُتو ڪِنءَ نِنڊُون ڪَرِين، رو وِهاڻِيَ روءِ،
سُڀا سازُ سَندوءِ، پِئو ھَندو پَٽَ ۾.",Shah Bhitai
"سيراندِيَ سازُ ڪِئو، سُمۡهِين سارِي راتِ،
جاجِڪاڻي ذاتِ، اِيَ ھوءِ اڳَهِين؟",Shah Bhitai
"جَنِين سُکُ ناہِ ڪو، چارَڻَ سي چَئِجَنِ،
رُڃُنِ راہَ پُڇَنِ، مَٿي ڪُلَنِ ڪِينَرا.",Shah Bhitai
"چارَڻُ لَڱو، پَنڌُ گهَڻُون، ڪِي چوٽاڻِيَ چَئيجِ،
ھِتِ ڪِي ھَلائِيجِ، اُتي آئُون نَہ اَچِڻو.",Shah Bhitai
"ٻاجهاڻُون ٻيلِي ڌَڻِي، ٻُجهان ٻاجهَہ ٿِئي،
سَپَڙَ سا سُئِي، جيڪا چَارَڻَ چِتَ ۾.",Shah Bhitai
"ميرا پَسِي مَڱَڻا، سَپَڙَ سَڏِ ڪِئا،
سَٻوجَهنِ سُئا، اَٻوجَهنِ آسَرو.",Shah Bhitai
"تُون سَپَڙُ، آئُون سيڪَڙُو، تُون صاحِبُ، آئُون سَگُ،
پُڇِي تُهِجو پَڳُ، ڪُلي پاتُمِ ڪِينَرو.",Shah Bhitai
"تُون سَپَڙُ، آئُون سيڪَڙُو، تُون ڏاتارُ، آئُون ڏَڏُ،
سُڻي تُهِجو سَڏُ، ڪُلي پاتُمِ ڪِينَرو.",Shah Bhitai
"تُون سَپَڙُ، آئُون سيڪَڙُو، تُون ڏاتارُ، آئُون ڏوہُ،
تُون پارِسُ، آئُون لوہُ، جي سَڃين تَہ سونُ ٿِيان.",Shah Bhitai
"اُڀِرِئو تارو، اُٿِي وَرَ! وِھاڳُ ڏي،
سَپَڙُ رِيسارو، چِتُ پَرِکي چارَڻين.",Shah Bhitai
"ڪَرِ ڪي ڳالَڙِيُون، ڪَنڊا! ڍورَ ڌُڻِيَنِ جِيُون،
ڪِنءَ سي راتَڙِيُون، ڪِه پَرِ ڏِيهَ گذارِيَئِي؟",Shah Bhitai
"ڪَرِ ڪا ويهِي ڳالِ، ڪَنڊا! ڍورَ ڌُڻِيَنِ جي،
ھِهَڙي اَڄُ حالِ، ڏُکِيا، ڏِيهَ گُذارِيين!",Shah Bhitai
"ڪَنڊا! تو وَٽان، سَچُ ڪِ سيڻَنِ لَڏِئو؟
مَڃَرَ تو مَٿان ڇَڻِيو، پُونِ ڇُڳا ڪِيو!",Shah Bhitai
"جان تو ھُئڙَو وَڍُ، ڪَنڊا! ڍورَ ڌڻِيَنِ جو،
پاڻان ڏيئِي ڏَڍُ، مُورِيَ مَڃَرَ نَہ ڪَرِيين.",Shah Bhitai
"جان تو ھُئڙُو سُورُ، ڪَنڊا! ڍورَ ڌَڻِيَنَ جو،
مَٿي لامُنِ ٻُورُ، مورِيَ مَڃَرَ نَہ ڪَرِيين.",Shah Bhitai
"ڪَنڊا! تُون ڪيڏو، جَڏَھِ ڀَريو ڍورُ وَھي؟
جَسودَنِ جيڏو، تو ڪو گڏِئو پَهِيَڙو؟",Shah Bhitai
"سَچُ ڪِ سُڪو ڍورُ، ڪَڌيَ اَڪَ ڦُلارِئا،
جُنگَنِ ڇَڏِئو زورُ، سَرَ سُڪا، سُونگِي گَيا؟",Shah Bhitai
"جَڏہِ ڍاڳي ڍورُ، ٻَئِي وَھَنِ ٻَلِيارَ ۾،
تَڏِہِ تاجَڙِيُنِ طورُ، ھُئو جَسوِدَنِ سين.",Shah Bhitai
"جان جَرُ ھُئڙو جالَ، تان تون مَڇَ نہ موٽِيين،
پُونِديَءِ اَڄُ ڪَ ڪالَ، سانڀويُون سانگِنِ جُون.",Shah Bhitai
"جان جَرُ ھُئڙو سِيرَ، تان تون مَڇَ نہ موٽِيين،
آڏا اَڏي ڪِيرَ، گهَٽَ بہ جَهِليا گهاتُئين.",Shah Bhitai
"متو آھِين مَڇَ، ٿُلۡهو ٿيو ٿُونا ھَڻين،
جا تو ڏِٺِي اَڇَ، تِه پاڻِيَ پُنا ڏِيهَڙا.",Shah Bhitai
"ڏَواران پَسِي ڏُورِ، وِھين جي نہ وِھِروُن ڪَري،
ھُوندَ نہ پَئين ھورِ، مانگرِياڻي مَڇَڙا!",Shah Bhitai
"جا تون گهيڙِي گهٽِ، مانگَرياڻِي مَڇَڙا!
نيئي پڇاڙيا پَٽِ، تِه ڪَنڌِيَ ڪَڍي ڪيتَرا.",Shah Bhitai
"ڪُنڊي ڪَلِيُنِ وِچَ ۾، جَڏِہِ ھَئِين جَنِ،
موٽي مُون پِريَنِ، ڪَڍَڻَ جِي ڪانَ ڪَئِي.",Shah Bhitai
"ڪُنڍي ڪَلِيُنِ وِچَ ۾، جَڏِہِ ھَيائُون،
اُڦَٽُ نہ مارِيائُون، ڏَورِ ڏيئِي وِيا ڏُکَ جِي.",Shah Bhitai
"مَدِيني جا مِيرَ، سُڻُ مُهِجا سَڏَڙا،
سرَڻِ تُهِجي سِيرَ، تُون پارِ لَنگهايين پِيڙَا.",Shah Bhitai
"مَدِيني جا ڌَڻي، سُڻُ مُهِجا سَڏَڙا،
تُهجِي آہِ تَڻِي، ٻِي ڪَڌيَ سارِيان ڪانَ ڪا.",Shah Bhitai
"مَدِيني جا گهوٽَ، سُڻُ مُهِجا سَڏڙا،
ڪِج مُحَمَّد موٽَ، عاصي تُهِجي آسَري.",Shah Bhitai
"مَدِيني جا شاہَ، سُڻُ مُهِجا سَڏَڙا،
ڪارڻ لَڳ اَللهَ، سگهو رَسِجي سُپرِين!",Shah Bhitai
"مدِيني جا شيرَ، سُڻُ مُهِجا سَڏَڙا،
ڀَرِ مُبارَڪَ پيرَ، عاصي تُهِجي آسَري.",Shah Bhitai
"مَدِيني جا ڄامَ، سُڻُ مُهِجا سَڏَڙا،
آھيان تُهِجي سامَ، سِگهو رَسِج سِيرَ ۾.",Shah Bhitai
"ڌَڻِي سو وارِيئين واءُ، جو ميڙائو سَڄَڻين،
ويٺي اٽَ مَٿانءُ، ھِيين آسَرَ مَ لَهي.",Shah Bhitai
"مَٿي واٽَڙِيَنِ، نيڻَ نِهارا مُون ڪِيا،
ويندا مانَ پَسَنِ، مَٿان سَڳَرَ سُپِرِين.",Shah Bhitai
"ڪيچِين ڪارَڻِ ڪالَ، نيڻَ نِهارا مُون ڪِيا،
اِيندا پَسان شالَ، اوٺِي آرِيَ ڄامَ جا.",Shah Bhitai
"اوٺِنِ ڪارَڻِ اَڄُ، نيڻَ نِهارا مون ڪِيا،
پُنهُو ڄامَ پَهُچُ، تہ لاھِيُون اُڃَ اَکِنِ جِي.",Shah Bhitai
"نيڻَ جي نِهارِين، سي اَڄُ تہ اوٺِي آئِيا،
ھَنجُون نہ ھارِين، پاڻِي پُنهُوءَ ڄامَ ري.",Shah Bhitai
"نيڻَ نِهارا مُهِجا، روئِي ٿِيا رَتُ،
پُنهُوءَ ھوءِ پَهتُ، تہ پارِي نِيَنِ پاڻَ سين.",Shah Bhitai
"نيڻَ نِهاري مُهِجا، روئِي رَتُ ٿِيا،
جي ھَٿان ھوتَ ويا، سي اَچَن تان اَجِي ٿِين.",Shah Bhitai
"نيڻَ نِهاري مُهجا، رَتُ ٿِيا روئِي،
ڏُکنِ جي ڏوئي، آھي ھَٿِ اَسونَهہ جي.",Shah Bhitai
"اَڄُ اَڱَڻُ ڪيڻانِ، آسَرَ لَڳِي سورِيان،
ڏونگَرِ ڏيهَ لَڳانِ، مانَ وَرِڪَنِ سُپِرِين.",Shah Bhitai
"ڏُونگَرِلَڳَن ڏِيهَ، مانَ وَرِڪَنِ سُپرين،
ڪِيَس نِماڻِي نِيهَ، آيَل! ٻاروچَنِ جي.",Shah Bhitai
"صاحِبَ تُهِجِي صاحِبِي، عَجَبُ جِهَڙِي آہِ،
وَڏِي سَگهَہ سَندِياءِ، پاڻَ وَھِيڻو آھِيين.",Shah Bhitai
"وَڏِي سَگهَہ سَندِياءِ، ٻاجُهنِ ڀَرِيو آھِيين،
مون تان مِهِرَ مَ لاہَ، آئُون تُهِيجِي آھِيان.",Shah Bhitai
"مِٺو جِنءَ نالوءِ، تِنءَ مُون وَڏو آسَرو،
ڪو دَرُ ناہِ جِهوءِ، مُون ٻِيا دَرَ گهَڻا نِهاريا.",Shah Bhitai
"سَتُرُ ڪَرِ سَتار! آئُون اُگهاڙِي آھِيان،
ڍِڪِيين ڍَڪَڻَهارَ، ڏيئِي پاندُ پَناہَ جو.",Shah Bhitai
"ڪَرِ ڪو ڀيرو ڪاندَ! مُون نِماڻَي جي نِجهُري،
پِرِين تُهِجي پاندَ، ڍولِيا! ڍَڪِي آھيان.",Shah Bhitai
"جِنءَ تُون قائِمُ ڪانڌَ! تِنءَ آئُون وَرَ! وِلِهِي نہ ٿِيان،
پَکي ڇِنا پاندَ، ڳَنڍُ نَہ ڄاڻي ڪو ٻئو.",Shah Bhitai
"ڪاندَ ٻِيُنِ ڪيتَرا، مُون وَرَ وڏِي وَٿُ،
مَٿان ڏيئِي ھَٿُ، جِه عَيبَ مُهِجا ڍَڪِيا.",Shah Bhitai
"ڪاندَ ٻِيُنِ ڪيتَرا، مُون وَرُ وڏِي جُوءِ،
لوڪَ نَہ اَڇي اُوءِ، جي ڏِسي ڏوہَ اَکِنِ سين.",Shah Bhitai
"ڪاندَ ٻيُنِ ڪيتَرا، مُون وَرَ وَڏِي کاندِ،
پاڻان ڍِڪي پاندِ، جي ڏِسي ڏوہَ اَکِنِ سين.",Shah Bhitai
"ڪاندَ ٻيُنِ ڪيتَرا، مُون وَرَ وڏِي ذاتِ،
لوڪَ نہ آڻي واتِ، جي ڏسي ڏوہَ اَکِنِ سين.",Shah Bhitai
"وَرَسين وِجِهئو ڪاڻِ، کَرَ سين کِلَڻُ ڀائِين،
ڀورِي مُنڌَ اَڄاڻ! ڪَڻَ ڇَڏِئو، تُهَ ميڙِيين.",Shah Bhitai
"سُتا اُٿِي جاڳُ، نِنڊَ نَہ ڪَجي ايتَري،
سُلطانِي سُهاڳُ، نِنڊُن ڪَندي نہ ٿِيي.",Shah Bhitai
"ڪِي سُمهُ ڪِي جاڳُ، ننڊ نہ ڪِجي ايتَرِي،
اِيُ مانجهاندي جو ماڳُ، جو تو ساڻيهُ ڀائيو.",Shah Bhitai
"سُتي نہ سَرَنۡدِياءِ، ڪَرِ پَچار پِريَنِ جِي،
وِھامِي وِينِدياءِ، گهَڻا ھَڻندين ھَٿَڙا.",Shah Bhitai
"ھي تان ٿورَڙِيُون، جي تُون ڀور1! پَسِي ڀُلِيين،
راتِيُون ٻيُون گهِڻيُون، جي تو اِينديُون ھيڪَلِيُون.",Shah Bhitai
"سُمَهَڻا ساڙو، جيڏِيُون! جيڏو ئِي ٿِيو،
پِرِيَنِ سين پاڙو، مُهِجو نِنڊَ نبيرِيو.",Shah Bhitai
"سُمَهَڻان ساڙو، جيڏِيُون! جيڏوئِي ٿِيو،
ھوتَ لَنگهِيا ھاڙھو، تون اَناسِي اوجهَرِين.",Shah Bhitai
"پِرِہَ ڦُٽِي، راتِ گَئي جهِيڻا ٿِيا نَکَٽَ،
ھاري! وِيئَي وَٽَ، گهَڻا ھَڻندِينءَ ھَٿَڙا.",Shah Bhitai
"پيئي جا پرڀاتِ، سا ماڪَ مَ پَسو ماڙھُئا،
روئِي ڇُڙِي راتِ، ڏِسِي ڏُکويَنِ کي.",Shah Bhitai
"سَڄِيُون راتِيُون سُمهِي، ڇَڏِيَءِ پِيَّ پَچارَ،
ڀانيَئِي سَڀِ ڄَمارَ، سَڄَڻَ ھوندا مان گهَرين.",Shah Bhitai
"ڍولُ مَ کَڻي ٻانَهڙِي، پِرِين مَ کَڻي پاندُ،
آئُون پَهِجو ڪاندُ، لوڪا لِڪِي رائِيان.",Shah Bhitai
"مُسَنِ مُهَ سَنَرا، کَرِيا گهَڻُون کِلَنِ،
سي تان وِسَرِيَنِ، آيا جَنِ ڪَمَنِ کي.",Shah Bhitai
"ڦِرِيا پَسِي ڦيڻُ، کَرِينِ کَيرُ نہَ چَکِيو،
دُنِيا ڪارَڻِ ديُن، وِڃائي ولَها ٿِيا.",Shah Bhitai
"روہِ راماڻا ڪَنِ، اَڄُ پُڻِ ھَلَڻَ ھارِيُون،
ڪَرڳَلُ ڪُونجَڙِيَنِ، رائي ۾ راتَ ڪِئو.",Shah Bhitai
"وڳرُ اُڪِيري، سَرُ سارِيو سُورَ چَري،
جُهِري جهِڄَندي ڏي، سَنيها کي سَڄَڻين.",Shah Bhitai
"وَڳَرُ وِساري، ويٺين ڪِنءَ ماٺِ ڪَري،
ڪِ تو نَہ ماري، رُڻَ جُهڻ سَندي سَڄَڻين.",Shah Bhitai
"وَڳَرَ وِيا وَھِي، ڪالَ تُهِجا ڪُونجَڙِي،
ڪَندِينءَ ڪوہُ رَھِي، سَرَ ۾ سُپِرِيَنِ ري؟",Shah Bhitai
"وَڳَرَ ڪِئو وَتَنِ، پِرِتِ نہ ڇِنَنِ پاڻَ ۾،
پَسو پَکِيَڙَنِ، ماڙھُنِئان ميٺُ گهڻو.",Shah Bhitai
"وَڏي وَڳَرَ ھيرُئِين، چُڻي نہ ٻِئَنِ گَڏُ،
ڪُونجَ ڪَرِيندي سَڏُ، َويئِي وِھامِي راتَڙِي.",Shah Bhitai
"قِسِمَتَ آندِيُون ڪونجَڙِيُون، وَطَنُ سَندُن روہُ،
ڪِهِجو ڪونهي ڏوہُ، رِزقُ رازِقَ ھَٿَ ۾.",Shah Bhitai
"مَ لَنؤ ڪونجِي! ماٺِ ڪَرِ، چورِ مَ ھِيين چاڪَ،
ڦَٽِيُون جي فِراقَ، سي گهَرِ گهارِيندِيُون ڪيتَرو؟",Shah Bhitai
"مَ لَنؤ ڪونجِي! ماٺِ ڪَرِ، چورِ مَ ھِيين سَلَ،
ڳوڙھا مَٿي ڳَلَ، جِمَ وِھاڻِيَ وَھائِيين.",Shah Bhitai
"ڪونجڙِيَ ڪالَ لَنئِين، سَڄَڻَ وِڌمِ چِتِ،
آئون جِه رِيَ ھِتِ، گَنگهَرَ گهارِيان ڏِيهَڙا.",Shah Bhitai
"اُتَرَ ڏي اَلاپ، ڪالَهانڪُون ڪونجَ ڪَري،
پِرِين پَسِي مَنجِهہ خَوابَ، وِھاڻِيَ وايُون ڪَري.",Shah Bhitai
"ڪُونجِيُون ٿِيُون ڪُڻُڪَنِ، جيڪُسِ ھَلَڻَ ھارِيُون،
ٻَڄا پوءِ اَٿَنِ، وَڃَنِ وانڌا ڪَندِيُون.",Shah Bhitai
"آيُون ڍورَ ڍَري، اَصُل سَندي آسَري،
کَنڀَڙَ ڀُونءِ کَري، پاڻا پيرَ ڏُکويا پَکَڻين.",Shah Bhitai
"آئِيُون اَڳِئين ھيرَ، اَصُلَ سَندي آسَري،
پِڙَ ۾ پَسان نَہ پيرَ، سيڻَنِ ساجُهرُ لَڏِيو.",Shah Bhitai
"ڪُونجَ نہَ پَسِين ڪَکَ، ڍَٻُ جَهۡ سين ڍَٻِيو،
مارِيَ ماري لَکَ، وَڳَرَ ھَڻِي ويچون ڪِئا.",Shah Bhitai
"ڪُونجَ نہ لَکِئو ٻاڻُ، جو مارِيَ سَندي مَنَ ۾،
اوچِتي پَرِياڻَ، وَڳرَ ھَڻي ويڇُون ڪِئا.",Shah Bhitai
"بَغَلَ مَنجِهہ بَندوقَ، مارِيَ ميرا ڪَپِڙا،
مارِيو مِيرَ مَلُوڪَ، لَتاڙِيو لَڪَ چَڙھي.",Shah Bhitai
"مارِي مَرِين شالَ! ڍَٻَ وَڄَنَئَي ڍَٻِيُون،
جِنءَ تو اَچِي ڪالَ، وڌو وِچُ وِرِھَنِ کي.",Shah Bhitai
"چيتا ڪِئو چُڻيج، ٻُڍيٖ مارِيَ پُٺِ ۾،
نيڻين نِنڊَ مَ ڏيج، ڇيڙون ڇَپَرِ آئِيُون.",Shah Bhitai
"سَنگهارَنِ ساري، ساٿِي! ڏيج سَنِيهَڙا،
سا ھيڪَلِي گهاري، مُنڌَ ڪاڇي ڪَنڌِيين.",Shah Bhitai
"ڪيرَ ڪَرِيندِي رِيسَ، آيَلِ! سَنگهارَن سين؟
جَنِين جي خَمِيسَ، وارِيُون واري ڇَڏِيُون.",Shah Bhitai
"ڪاڇي ڪاھِيائون، سَچُ ڪِ سَنگهارَنِ لَڏِئو؟
مُون تَنُ مارِيائُون، پاڻا وِجهِي گوندَرين.",Shah Bhitai
"ڪاڇي پيِئي ڪُوڪَ، سَچُ ڪِ سَنگهارَن لَڏِئو؟
مادَرِ! سي ملُوڪَ، اُٺِي وِئا اُڪِرِي.",Shah Bhitai
"ڪاڇو ۽ ڪوھِيارُ، ڏُنگَرُ سَندُنِ ڏيهَڙو،
ساجُهرُ لَهِي بارُ، ڪوہُ نَہ وِيين اُنِ سين؟",Shah Bhitai
"جِيَنِ سي سَنگهارَ، اَجهي جَنِ جي گهارِيان،
مانَ لَهَنِئُون سارَ، اَچِي اوکين ڏيهَڙين.",Shah Bhitai
"جهوڪُون نہَ جهُڻِڪَنِ، وَڳَ نہَ پَسان وَٽِ ۾،
آيَلِ سَنگهارَنِ، جيڪُس چِٽاڻو چِتِ ڪِئو.",Shah Bhitai
"جي ڀايين وَسَ چَران، تَہ سَنگهارَنِ سين لَڏِ،
تَہ ھاڃٖي سَندِي ھَڏِ، ڪُوڪَ نہ سُڻين ڪَڏِھِين.",Shah Bhitai
"مَنڌِيُون مَٽِ گُڙَنِ، جهوڪَ بہِ سونهَنِ پَهيَڙا،
سَندِي سَنگهارَنِ، جُوءِ جِياري جَڏَڙِي.",Shah Bhitai
"ڀورِيين پاندَ ٽِمَنِ، جَڳَهہَ جهاڳي آئِيُون،
ڪاڇو ميهَڙِيَنِ، مُدائِتو ئِي ماڻيو.",Shah Bhitai
"راءَ سين رُٺا جي، تَنِ جاڙيجَنِ جاڙڪِي،
ڪِنءَ ماڻِيندا سي، چوڏَہَ چارو ڪَڇَڙو؟",Shah Bhitai
"جاڳو جاڙيجا، سَما سُکِ مَ سُمهو،
پَسو آن پارِيا، لاکو ٿو لوڙِيُون ڪَري.",Shah Bhitai
"ڀُڄِئا ڀُلٖي پٖيرُ، وِڌو راءَ رِڪيبَ ۾،
ڪَڇِ رَھَندو ڪيرُ، لاکو لوڙائُن سين؟",Shah Bhitai
"ريٻارَڻِ! رِيجهاءِ، لاکو لُولاٽِنِ سين،
سائُو مانَ سَندِياءِ، ٺَٺُ مَٽائي ٺاڪُرو.",Shah Bhitai
"ريٻارَڻِ روئِي، واڙي وِڌا وَڇَڙا،
سَمورا سوئِي، ھَڻِي ھِتان ساٿَ وِيو.",Shah Bhitai
"رَڙي ريٻارَڻِ، اُڀِي ڊَنگهَرَ جهَلَ،
ڀَري ھِتان پَلَ، ڪيتَريُون ڪاھِي وِئا!",Shah Bhitai
"لاکا لَکَ ھُئا، ڦُلاڻِيَ ڀيرُ ٻِئو،
آجا اوڏَ ٿِئا، پَلَءِ لَڳي جِهۡ جي،",Shah Bhitai
"اَڏِيو جو اوڏَنِ، سو ڍَنگهَرُ ڍِلو مَ ٿِيي،
جِه ڀَرِ وِيهِي ڪَنِ، ليکو لاکي ڄامَ سين.",Shah Bhitai
"لاکي لَڄَ کَنئِي، اَسان اوڏَڙِيَنِ جي،
ڪَندو ڪانہ ٻِي، آڳِ وسوڙھَلَ آھِيُون.",Shah Bhitai
"لاکا لَڄَ سَندياءِ، اوڏِ اَگَلِي آھِيان،
پَکا سي پَرِتاءِ، جي اَجهي تُهِجي اَڏِيا.",Shah Bhitai
"اَڏِيندي اوڏنِ، لَڏَڻَ جي ڪانَ ڪِي،
لاکو مَٿان تَنِ، اوچِتو ئِي آئِيو.",Shah Bhitai
"اَڏي اَڏي اوڏَ، ڇَڏي وِئا ڀيڻِيُون،
ٽڪاڻا ۽ ٽولَ، پِئا آھِنِ پَٽَ ۾.",Shah Bhitai
"ڪَڏِہۡ مَڙہُ مُقامَ ۾، ڪَڏِہۡ ڳاڙھو گهوٽُ،
سَندو وارِيَ ڪوٽُ، اَڏِيو اَڏبو ڪيترو؟",Shah Bhitai
"وِسَهُ اِنَهِين ويڻَ کي، جِنءَ دَعۡوَتَ ڪَيَئِي داتا،
مَضۡمَضَهۡ واتا، وِجهہُ تہَ ڏَييئِي واتَ ۾.",Shah Bhitai
"ڪَڍِي گهَلِ گهَرا، صُلُحَ ڪَرِ سُلۡطانَ سين،
تہ تُون تِه دَرا، ڏِيهاڙِي ڏاڻُ لَهين.",Shah Bhitai
"ڀيريُون ڀيري ڀَڃُ، ھي جي مَنجها پورِيُون،
ٻي دَرِ ڪَهِين مَ وَڃُ، رِيَ ھاشِمِيَ ھيڪَڙي.",Shah Bhitai
"سَرَڻيَنِ جي سُکَ لَءِ، سامَ کَئِي سَردارَ،
جي آيُون اَبڙي جي آڌارَ، سي سُونگُ نہ ڏِيندِيون سُومِرِيُون.",Shah Bhitai
"اَبِڙو وَڏَ وَڙو، سُوَڙو سَمو، سُونهَ سَڀِنِ،
تِهَ دَرِ سڀِ اَچَنِ، ڪَنڌُ نہَ ڪَڍي ڪَڇَ ڌَڻِي.",Shah Bhitai
"پِڙَ ۾ اُڀو پاڻِ، ساٿِيَڙَن سَڏَ ڪَري،
ڀَلي جي لاڏاڻِ، سَڀِ لَنگهِيندا لَڪِيُون.",Shah Bhitai
"جکِرا! جِيين شالَ، تُهِجو ڪَنين مَدو مَ سُڻان،
جِنءَ تو اَچِي ڪالَ، نالائِقَ نَوازِئا.",Shah Bhitai
"ڏِٺي جادَمَ جَکِري، چِتِ نہَ ٻِئا چَڙھَنِ،
تہ ڪي کُوہَ کَڄَنِ، جُہ سَرُ لَڀي سَڀَرو.",Shah Bhitai
"ھَٿا جادَمَ جَکِري، وَٽِيَ پوءِ مَ وِچَ،
“اَچو! آيَئو نِچُ!” سَمي وائِي واتَ ۾.",Shah Bhitai
"راھُوءَ جا رَھِئامِ، سَنِيها سَرِيرَ ۾،
ٻِئا دَرَ وِسَرِيامِ، ڏِٺٖي جادَمَ جَکِري.",Shah Bhitai
"ڪَري آسَ اَپارَ، پارِيَ جَهلِئو نَہ رَھي،
ڀيلٖي ۽ گِرِنارَ، اُٺو گَنگَا جَرُ جَکِرو.",Shah Bhitai
"ڏَمِرئو تَہ ڏي، پَرِچِئو تان پاٽ ڀَري،
جُنگَ جَکِري کي، ٻَئِي چِڱِيُون چِتَ ۾.",Shah Bhitai
"مارِ مَ مُطِيعَلَ کي، مَجُوسِيَ کي مارِ،
وڏي جَنۡگِ مَ وِسارِ، نَنۡڍِئا نَفعو ناہِ ڪو.",Shah Bhitai
"نَنڍِئا نَفعو ناہِ ڪو، وَڏِي مَ وِساري،
مَجُوسِي ماري، اَڪۡبَرَ ڏي اَچيجَ تُون.",Shah Bhitai
"جَهڙَ تُهِجي جَهپِئا، ھَزارين حاتِمَ،
ڪوجهَنِ سَندا ڪَمَ، ڪامِلَ ريَ ڪيرُ ڪَري؟",Shah Bhitai
"ايندي لَٿِي اُڃَ، پيرَ ڀَرِيندي ٺَرِئا،
مَنجهِہ وِيَرِي سُڃَ، ڪَرَ لَڌِي رِڻَ اُڪارِيين.",Shah Bhitai
"اَکِن سو ئِي اوڙکِئو، جو ڪَنين سومِ ڪَرَنُ،
ماءُ! مُهجو مَنُ، ڄامَ پَسَنديئِي پَتِئو.",Shah Bhitai
"جي اُڌمِئو اَڄُ، تہ وَسَندو سُونَ سُنگَ،
جالَ ڍَئِيندو جُنگَ، جَڳُ ڍَئِيندو جَکِرو.",Shah Bhitai
"وڳَنَدُ وَرِي آئِيو، وَسَنِ ڪِينَ وِڌوسِ،
گَندِي، مانِي، ماڳُ موچارو، پاسي پيرُ ٿِئوسِ.",Shah Bhitai
"اَسُورَ سَندي آسَري، ويٺو آہِ وِڳَندُ،
ھَڏِ نَہ ڇَڏِيندو ھَنڌُ، آيَسِ بوءِ بَهارَ جِي.",Shah Bhitai
"اَسُورَ سَندر آسَرو، وِڳَندَ کي وَڏو،
جُسي ۾ جَڏو، پَرَ کِيَڻَ تي کُڙا کَڻي.",Shah Bhitai
"وِڳَندُ وَرِي آئِيو، بَدُوسين بَدۡبُوءِ،
خاوَند! ڏِي خُشُبوءِ، تہ سُرَھو ٿِئان سُپِرِين.",Shah Bhitai
"وڳَنۡدُ وَرِي آئِيو، آئِيو، ڪِنو ٿِي ڪوجهو،
ڇَڏي نہ موزو، لَڳُسِ آرُ عطارَ سين.",Shah Bhitai
"داتا سَندي دَرَ تي، وِڳَندُ ويٺو پَسُ!
تِهۡ روڳِيَ کي رَسُ، جو آلودو آزارَ سين.",Shah Bhitai
"دائمُ آھي دَرَ تي، وِڳَندُ ويچارو،
عَطُر سين آرو، لَڳَسِ تي لِڏِ کَڻي.",Shah Bhitai
"وِڳَنۡدُ وَرِي آئِيو، بَدُو بي نِمازُ،
جِنَءَ تِتِرَ مَٿي بازُ، تِنءَ وِڳَندُ سُرھاڻِ تي.",Shah Bhitai
"وِڳَنۡدُ وَرِي آئِيو، ڪوٽِڙِيا ڪُلاٺُ.
سندو ڪِرِڙَ ڪاٺُ، ھَڻُ تَرڳِيَ کي نِڪَڻي.",Shah Bhitai
"ٻانڊو ٻيلِي نَہ ٿِئو، وَرُو اَڄُ وِئو،
سُونهاري سِيّدَ ڏَہُ، پيِٽرُ پَنڌَ پِئو.",Shah Bhitai
Couplets,Poet
"اکڙيون جو پُل لاءِ پُوريون سي ڪيئي پيارا ويجھو ها
وڇڙي ويا جي ورهين کان سي جيءَ جيارا ويجھو ها",Shaikh Ayaz
"پو به اسان جي روح نه پاتو ڀٽڪي ڀٽڪي چين
تنهنجون اکڙيون مڌ جون پياليون ڪيئي سهارا ويجھو ها",Shaikh Ayaz
"ڪئين چوان ڇا لاءِ ڇڪن ٿيون لهريون ۽ لسن ليٽ
پوءِ به اونهي سان ٽڪيا سي گرچه ڪنارا ويجھو ها",Shaikh Ayaz
"ڪئين چوان او ڪئين چوان ڇا لاءِ ٽِليا سي ٽانڊن تي
جيءَ اسان جي ۾ هئي جھِر مِر چنڊ ستارا ويجھو ها",Shaikh Ayaz
"دُور ويا مجبور هُيا، ويا سُپرين پنهنجو ساٿ ڇڏي
پو به اياز اسان جي دل کي هو دل وارا ويجھو ها",Shaikh Ayaz
"ڪنهن جي ناهي هيءَ سراء،ِ
رات گُذاريئه، هاڻي هَل.",Shaikh Ayaz
"اُن تي مَڌ جو مينهن وساءِ،
ٽِڙندو ٽانگر جئن پَل پَل.",Shaikh Ayaz
"اُڏري ڪائي لات ڪيان،
ڪيسين روڪيندو اَڻ ــ جَل.",Shaikh Ayaz
"تاڙي مار نه، جي آيو،
تنهنجي ماڙيءَ تي طوطل.",Shaikh Ayaz
"تنهن جيوَن کي آگ لڳاءِ،
جنهن ۾ ناهه ڪرم جو ڦَل.",Shaikh Ayaz
"ڪيچ هجي ڪيڏو به پري،
آريءَ پُٺيان آءُ اَٽل.",Shaikh Ayaz
"ٿَر ۾ ٿانئيڪو نه ٿيو،
ڪوئي ڪوئي ڪارايَل.",Shaikh Ayaz
"آخر ڪارونڀار ڪري،
برسي ٿو بُٺ تي بادل.",Shaikh Ayaz
"هي واريءَ تي وڏ ڦُڙو،
هي ساوڻ جو سُر منڊل.",Shaikh Ayaz
"اي ڪوئل! هي ننڊ ـــ فنو،
تو جھڙو ڪو ڪُوڪ ڪُٺَل.",Shaikh Ayaz
"ٻگھڻ ٻولي تنهنجي لاءِ،
منهنجي ڪوتا آهه ڪَجل.",Shaikh Ayaz
"سنڌڙيءَ کي سيباءِ، اياز،
پنهنجو گيڙو ويس غزل.",Shaikh Ayaz
"ڪو ئي اُنتيءَ جو اِمڪان!
سڏ، پڙاڏو ٻئي حيران.",Shaikh Ayaz
"تڙپي ٿي تهذيب اڃا،
ڪيڏو وحشي آ انسان!",Shaikh Ayaz
"ساڳيا پاپيءَ جا پنجوڙ،
ساڳيو زر جو آ زندان.",Shaikh Ayaz
"ساڳيو ڏاڍي جو ڏهڪاءُ،
هيڻو اڳ جھڙو حيران.",Shaikh Ayaz
"ساڳيءَ سوريءَ تي منصور،
ساڳيو سَرمد تي بهتان.",Shaikh Ayaz
"ساڳي ڳانڌيءَ لئه گولي،
ساڳيو لال لهوءَ سان گيان.",Shaikh Ayaz
"ساڳي چارڻ جي چکيا،
ساڳيو شاعر جو شَمشان.",Shaikh Ayaz
"اڄ ڀي _ڏات مُصور جي،
رت ۾ ٻوڙي کائي نان.",Shaikh Ayaz
"جاري ساڳي جنگ جَدل،
عاري ساڳيو اَمن اَمان.",Shaikh Ayaz
"اڄ ڀي ويڙهه نٿي سوچي،
ڪنهن جو ويڙهو ٿيو ويران.",Shaikh Ayaz
"ڪنهن ماتا جي مَمتا مُئي،
ڪنهن ننگر جو نِڪتو پان.",Shaikh Ayaz
"ناگا ساڪي ڪافي ناهه،
سڀڪجھ ناس ڪندو نادان!",Shaikh Ayaz
"ميخاني ۾ پيو نه پتو،
ٻاهر رات هُيو طوفان.",Shaikh Ayaz
"هاريو مَي جو جام اياز،
ساڳيو نه رهيو هي انسان.",Shaikh Ayaz
"سوچي قاتل جو قاتل،
آيو قاتل تي ڪهڪاءُ.",Shaikh Ayaz
"پر جي ڪوئي نانگ هُجي،
تنهن کان ڪهڙو آهه بچاءُ!",Shaikh Ayaz
"سِر جي بدلي ڏين ٿو سون،
پو ڀي تو وٽ ناهه وِڪاءُ!",Shaikh Ayaz
"او وڻجارا وائيءَ جا،
مَن جو موتي ڪهڙي ڀاءُ!",Shaikh Ayaz
"گھايل مَن جا گھايل گيت،
جِن ۾ پيڙا جو پَڙلاءُ.",Shaikh Ayaz
"جِن ۾ ڌَرتيءَ ڌرتيءَ دُک،
جِن ۾ ماڻهوءَ ماڻهوءَ گھاءُ.",Shaikh Ayaz
"ڀنڀٽ بڻبا نيٺ اياز
جُڳ جُڳ جلندا منهنجا ڀاءُ!",Shaikh Ayaz
"ميلي ۾ تُون تنها تنها، ڪنهن کي ڳولين ٿو؟
اک ۾ ڳوڙها، هٿ ۾ گجرا، ڪنهن کي ڳولين ٿو؟",Shaikh Ayaz
"سَر سوتيءَ جي مندر ڀرسان بيٺو واجھائين،
ڪنهن لئه ترسي تنهنجي وِينا، ڪنهن کي ڳولين ٿو؟",Shaikh Ayaz
"تُنهنجون اکڙيون پو به اُڃايون، تَل تَرايون سَوَ،
هرڻيءَ جھڙا منهنجا هِردا، ڪنهن کي ڳولين ٿو؟",Shaikh Ayaz
"سانجھيءَ ٽاڻي ڪارا ڪڻڇي آکيري آيا،
پرڙا کولي پيار ـــــ پکيئڙا، ڪنهن کي ڳولين ٿو؟",Shaikh Ayaz
"ساري جيون مايا سپنو، تنهن ۾ سَوَ سپنا،
او سپنا، سپني جا سپنا! ڪنهن کي ڳولين ٿو؟",Shaikh Ayaz
"پير پَٽيءَ تي ناهي تُنهنجو، ڪهڙو تنهنجو ماڳ؟
رستي مان نڪتا سَوَ رستا، ڪنهن کي ڳولين ٿو؟",Shaikh Ayaz
"او رکوالا! کوٽين ڇو ٿو هيءَ جيون جي رکَ،
آڻي اگنيءَ جھڙي آشا، ڪنهن کي ڳولين ٿو؟",Shaikh Ayaz
"اونهاري جو سِجُ ته ناهي، آهه ازل جي اکَ،
هاءِ، ڇڏي ڇَنَ جا ڇانورڙا، ڪنهن کي ڳولين ٿو؟",Shaikh Ayaz
"دانهون ٿو درياهُه ڪري، ٻُڌ ڪُن ڪُن جا ڪڙڪا،
ٻيڙيءَ ٻيڙيءَ ۾ او ٻوڙا! ڪنهن کي ڳولين ٿو؟",Shaikh Ayaz
"ڪاري رات، ڪَتيءَ ڏي ڪَرڪِي، ڪائي ڪُونج اُڏي،
پيارا تُون به تڪيندي تارا، ڪنهن کي ڳولين ٿو؟",Shaikh Ayaz
"وَسندو رهندو آهي تو وٽ، سانَوَڻ ساري رات،
ڳوڙها ڳوڙها نيڻ نماڻا! ڪنهن کي ڳولين ٿو؟",Shaikh Ayaz
"ڪوبه نه ايندو ، ڪوبه نه ايندو، ڪوبه نه تُنهنجي دُوار!
بند ڪري ڇڏ هي دروازا، ڪنهن کي ڳولين ٿو؟",Shaikh Ayaz
"اَڻ ٿيڻيءَ کي چاهين، تنهنجي ٿِڻيءَ سان نه پَوي،
ڏِس ٿيڻيءَ جا ٿوڻيون ٿنڀا! ڪنهن کي ڳولين ٿو؟",Shaikh Ayaz
"هي مَٿرا جا مندر، سانجھيءَ ويلي جمنا گھاٽَ،
مَنَ ۾ سِنڌوءَ جا سَوَ سپنا، ڪنهنن کي ڳولين ٿو؟",Shaikh Ayaz
"برندا بَن ۾ آيو آهين، ڪنهن جي لاءِ ڪَوي،
ڪنهن جي بنسي! ڪهڙي راڌا؟ ڪنهن کي ڳولين ٿو؟",Shaikh Ayaz
"شايد تُون ئي پاڳل پُري پاڳل خاني ۾ ــــــ
پاڳل گڏجي توتي کِلندا! ڪنهن کي ڳولين ٿو؟",Shaikh Ayaz
"هارُ هندوري ۾ ڪيرايو، جيڪو مُنڌَ مُئيءَ،
موتي موتي ٿي ويو پيارا! ڪنهن کي ڳولين ٿو؟",Shaikh Ayaz
"خاڪ اُڏاڻي، ڪاڪ ڪري پئي، پوئين پهر اياز!
ڪهڙي مُومل منهنجا راڻا! ڪنهن کي ڳولين ٿو؟",Shaikh Ayaz
"اچڻو آهين جي تون، آءُ،
ڪيسين سانڍيان مان سوداءَ!",Shaikh Ayaz
"ڪنهن ٿي ڄاتو، اي انسان،
تو کي ڪُهندو تنهنجو ڀاءُ!",Shaikh Ayaz
"جِيون پو به ڪري ٿو چونڊ،
توڙي ڏئي ٿو موت چتاءُ.",Shaikh Ayaz
"اندر سيخون، ڪوٽ ڪڙا،
ٻاهر ڪُونجون، هِير ــ هُڳاءُ،.",Shaikh Ayaz
"اونهاري جي اوجل باک،
آءُ، اڱڻ ۾ منهنجي آءُ!",Shaikh Ayaz
"او زندان جي ڪارِي ولهه!
تو ۾ آهيان آءُ اُلاءُ.",Shaikh Ayaz
"وڃ وڃ موٽي، وڃ وڃ، ويڄ!
گهايل ڄاڻي منهنجو گهاءُ.",Shaikh Ayaz
"مون کي ڪوئي ڪونه پَلي،
پيار نه ڄاڻي ٿو پڇتاءُ",Shaikh Ayaz
"اسان جي دل اوهان جو حُسن، جي ملندا ته ڇا ٿيندو
ڪٿي جنت ڪندا آباد پنهنجي ڪا، ته ڇا ٿيندو",Shaikh Ayaz
"جهانِ نو! اوهان جي زُلفِ برهم جا هي سودائي
جڏهن دار و رسن تي جھومندا ويندا، ته ڇا ٿيندو",Shaikh Ayaz
"خوشيءَ جا راڳ ڳائيندا به ڪيسين آشيان وارا!
قفس آه و فغان سان گُونجندا رهندا، ته ڇا ٿيندو",Shaikh Ayaz
"اسان جو عشق هاڻي مثلِ مؤجِ پُرسڪون آهي
اگر اُٿلي پيو هُو حُسن جو دريا، ته ڇا ٿيندو",Shaikh Ayaz
"جڏهن تون دُور آهين، ايتري بي چين آهي دل
قريب آئين اگر تون اي پرين پيارا، ته ڇا ٿيندو",Shaikh Ayaz
"اجايو زندگانيءَ ڀر سپون سُونجھيون سي ساحل تي
نه ملندو جيڪڏهن هو گوهِر يڪتا، ته ڇا ٿيندو",Shaikh Ayaz
"وطن تنهنجي تصور جو اياز آخر ڪٿي آهي
چئي ڏيندين اگر پُڇندا وطن وارا، ته ڇا ٿيندو",Shaikh Ayaz
"جي پنهنجو پنهنجو نور نچائي ويا، ۽ تنهنجي جوت جلائي ويا،
سي  لُڙڪ  مٽيءَ  ۾  لـــــوئــــي ويا، پر ڇا ڇا موتي پائي ويا!",Shaikh Ayaz
"سي  وڻ  وڻ  لوڏي  واءُ  ٿيا  ، سي پَن پَن ۾ پرلاءُ ٿيا،
جي بَن بَن بِينَ وڄائي ويا ، جي تن من واري ڳائي ويا.",Shaikh Ayaz
"مون  ڌرتي  تُنهنجا ڌِڱ ڏٺا ، مون تن جا لويل لڱ ڏٺا،
جن وڙهندي وڙهندي جان ڏني ، سي وارا وير وڄائي ويا.",Shaikh Ayaz
"اڄ ڪو به ڳچيءَ ۾ ڳٽ نه آ ، ڪو مُڙس انهن جو مٽ نه آ،
جي سارا ڪوٽ اَڏائي ويا ، سي  گھوٽ  اسان  کي  گھائي  ويا.",Shaikh Ayaz
"مون  اڻ  ٿيڻا  انسان  ڏٺا  ،  مون  سوريءَ  تي  سو  مان  ڏٺا،
اي ڌرتي! ڇا ڇا ڪونڌر ها ، جي پنهنجا ڪنڌ ڪَپائي ويا!",Shaikh Ayaz
"مون ويندي تن جا پير ڏٺا ، مون ڇا ڇا مُڙس مٿير  ڏٺا !
جي ڪيئي سِج اڀاري ويا ، جي ڪيئي سِج سمائي ويا.",Shaikh Ayaz
"مون ڪاتيءَ هيٺان ڪنڌ ڏِٺا ، مون ساڻا ساڻا سَنڌَ ڏٺا،
مون  ڇا  ڇا  مائيءَ  لال  ڏٺا ، جي  لوئيءَ  لڄ بچائي ويا!",Shaikh Ayaz
"سي جيءَ جيارا ماڻهو ها ، سي سڀ کان پيارا ماڻهو ها،
جن ساهه ڏئي ، ويساهه ڏنو ، جي دل ۾ درد دُکائي ويا.",Shaikh Ayaz
"هو  بادل  بادل  آيا  ها  ،  جن  جَل  ٿَل  ڀال  ڀَلايا  ها !
اي کيت کِڙو ، او شال ٽِڙو ! هُو پنهنجا مينهن وسائي ويا.",Shaikh Ayaz
"ويا پريت ڏئي هُو پاڻيارا ، اڄ ڪينجھر تن جا ڪاڻيارا،
ڇا  راڱا تن سان رُڃ ڪيا ، جي تنهنجي اڃ اجھائي ويا!",Shaikh Ayaz
"هُو  پيار  پتنگا    کامي  ويا  ،  ۽  ڪيڏو  دُور  اڏامي  ويا !
پر تنهنجي منهنجي ڏيئي ۾ ، هُو پنهنجي جوت سمائي ويا.",Shaikh Ayaz
"ڪلهه  رات  مسافر  آيا  ها  ، جن پنهنجا جيءَ جلايا ها،
ٿي ڇا ڇا ڄرڪا ڄاڻَ ڪري ، هُو ڪيڏا مَچ مچائي ويا!",Shaikh Ayaz
"ڇا ڇا نه وسيِهَر ـــــــــــــــ وَنگَ هُيا ! پر نانگا يار نسنگ هُيا،
ڪي تُنهنجو رُوپ نِکاري ويا ، جي تنهنجي سينڌ سَجائي ويا.",Shaikh Ayaz
"ڇا   نعرا  ها  ڇا  نينهن هُيا ! هئه مڙس هُيا يا شينهن هُيا!
جي ڏونگر ــ ڏيل ڏڪائي ويا ، گجگوڙ ڪري گرمائي ويا.",Shaikh Ayaz
"آ ڪنهن ڪنهن ماڻهوءَ منجهه مڻيا ، پر مون کي اهڙا مڙس وڻيا،
جي  سارو  جڳُ   جرڪائي  ويا  ،  پر  پنهنجو  پاڻ   ملهائي   ويا .",Shaikh Ayaz
"جِن پاسو ورتو ڪُوڙ ڪنان ، هي مُڙس نه ويندا مُور مَنان،
جن  واڪي  واڪي  وَس ڪيا ، جي سارو سچ ٻُڌائي ويا.",Shaikh Ayaz
"اڄ ڇوهَه انهن جا ڇوليءَ  ۾ ،  اڄ  ٻولَ  انهن  جا  ٻوليءَ  ۾
اي ڌرتي! تُنهنجيءَ جھوليءَ ۾ ، جي سُورهيه سِيس ڇُپائي ويا.",Shaikh Ayaz
"هي چوٽيءَ چوٽيءَ تي مشعل ، هي جھوليءَ جھوليءَ ۾ گُل ڦُل،
ويا سانول ڇا ڇا سَڳ ڇڏي!  ڇا  جَندڙيءَ  کي  جَرڪائي  ويا !",Shaikh Ayaz
"ڇا سمجهي تن کي جيءَ جَڏي ، آ تِن جي ڳاڙهي ڳالهه وڏي،
ها ڇا ڇا ارڏا  ڪَنڌ  اَڏي !  جي  تو  کي  مَيندي  لائي  ويا.",Shaikh Ayaz
"هي بِرهه به  ڪوئي  بَڙُ  آهي!  ڇا  جانٺي اُن جي جَڙَ آهي!
مون اُن ۾ ڪيڏا ڏار ڏٺا ، جي ڇانو ڪري ، مَن ڀائي ويا.",Shaikh Ayaz
"اي آري! تنهنجي آڍَ هُئي ، پر ڏونگر ڏاڍا ڏاڍ ڪيا!
هِي تُنهنجا پيارا پيرا ها ، جي پنهنجو پنڌ پُڄائي ويا.",Shaikh Ayaz
"ڪِئن تو کي ڪاري ٻاٽَ مڃان ، ٿي چڻنگ ڪري چمڪاٽ اڃا،
آ  ٽِم  ٽِم  ٽِم  ٽِم  لاٽ  اڃا  ،  جا  جوڳي   ڪالهه   جلائي   ويا .",Shaikh Ayaz
"هيءَ جان ته اچڻي وڃڻي آ ، پر مرندي مات نه مڃڻي آ،
مون اهڙا سو ساونت ڏٺا ، جي پنهنجو هَٺ هلائي ويا.",Shaikh Ayaz
"ڏسُ! باک ڀليري آئي آ ، ڏِسُ! سَنڌُ مٿان سَرهائي آ!
ڇو تن جي لاءِ اياز رُنين ، جي مارُو ماڳُ مَٽائي ويا",Shaikh Ayaz
"اي قوم! ٻُڌايا ٿي قِصا ڪـــــــلھ تونـــــــــکي مون تقـــــديرن جا،
اڄ باغيءَ باغيءَ جي سِــــر تـــي، ٿو ڏســــان تـــاج تعـــزيــــزن جـــا.",Shaikh Ayaz
"ڪو ڪيئن نه ڊوڙي مقتل ڏي، آ رَتَ ۾ خوشبو مينديءَ جي،
ڪو ڪيئن نه موٽي زندان ڏي، ٿا زُلف ڇِڪن زنجيرن  جا ! .",Shaikh Ayaz
"هُو ڪُوڙا ڪانئر ڪَـــــــڙڪَــــن ٿا، ۽ لاش هوا ۾ لَڙڪن ٿا،
پر ڳاڙها جھنڊا ڦَڙڪـــــــــــن ٿا ، ڇا رنگ ڏِٺم رهگيرن جــــا ! .",Shaikh Ayaz
"اڄ لال لَهوءَ جي سَرگم تي، ٿــــي مُنهنـــجي ڌرتي رقص ڪَـــري،
مُنـــــهن هيڊ ٿيا غَـــــــدارن جا، بي شـــــرم وڏيــــــرن پـــيـــرن جا.",Shaikh Ayaz
"هِي ماڻــــــهو وِھَه جـــــو ڍُڪّ ٿيا، جئن لُڪ لڳي تئن رُڪ ٿيا،
اڄ آزاديءَ جي نـــــــعري ســـــان، ســـــڀ درد ويا دلـــــگـــيـــرن جا.",Shaikh Ayaz
"هَر دوکي جي ديوار ڊَٺي ۽ اُن جــــــي سِـــــرَ ســــــِرَ ســـــان نه ملي،
اڄ ڊوڙي هـــــــر ڪــــــــــو ديــــــــوانو ٿــو کـــــولي بند اسيرن جا.",Shaikh Ayaz
"اڄ هر ڪــــــــــــنهن جو هـــــي رايو آ، تو نينهنُ ايــاز نڀــــايو آ،
تو    ڳــــــــاتا  گيت  بغاوت  جا ،  تو  لاٿا  زنگَ  ضميرن  جا .",Shaikh Ayaz
"بـــي  مــوت   مُــئــا ،  تـو لاءِ ڪُــٺـــا انـســان هــزاريــن مــان نــه رڳـــو،
هـــــن  دنـيـا  ۾  اي  ديــس !  هُـيـا  نــادان  هــزاريــن  مــان  نــه  رڳــو.",Shaikh Ayaz
"جــي راهــهِ اجــل ڪــنــهــن ورتـــي  آ ، هــن ڀـــونءِ ڪئي ٻي ڀرتي آ،
هيءَ  ڌرتــي  تو  کــي  پرتي  آ ،  مـهــمــان  هــزاريــن  مــان  نـــه  رڳـــو.",Shaikh Ayaz
"اک  ســاري  رات  نـــه  جھــپـڪي  آ ،  ۽  شبنم  شبنم  ٽَپڪــي  آ،
جي باک گُهري  ٿي  بُک ، ته اي زنــدان ! هــــزاريـــن مـــان  نـــه  رڳــــو.",Shaikh Ayaz
"ٿـــو  ســــاري ڪـــو بــه نــه سُــــڃ ـــــ مُـئا، هُو رُڃ ــــــ مُئا جي اُڃ ــ مُئا
ڇا پاپِي پَـر کــي پُــڃ  ــــــــ  مُــئــا   ،  ارمــــان هـــزاريــن مــان نــه رڳـــو .",Shaikh Ayaz
"ڇو چنڊ اسان کي رات ٺري ، ڏي چــانـــڊوڪــيءَ  جــــو  زهـــر ڀَــــري؟
آ ڪـــيڏو پـــويــــون پَـــهر پـــري ! حــيــران هـــزاريــن مــــان نــه رڳـــو.",Shaikh Ayaz
"تون چئه نه ڪُڇان، تُون چئه نه لُڇان، پر تونکان هڪڙي ڳالهه پڇان؟
تُون ڪنهن ڪنهن کي خاموش ڪندين، اعلان هزارين مان نه رڳو.",Shaikh Ayaz
"هـــــي  دٗؤر   ايــاز    گُــذرڻــو  آ  ،  ۽  پــنــهـــنـــجــو   وارو  ورڻـــــو  آ،
ڪــــــــو  ٻـــارڻُ  ته    ٻرڻو   آ ،  امڪــــــان هزارين مــان  نــه  رڳـــو.",Shaikh Ayaz
"قــدم   قــدم   تــي   هـجـومِ   زنـــدان  ،  نــظـر   نظر   ۾ شراب خانا
ڪـــري   ويــو   ڪــير   بــارشِ   مَيءِ  ،   خمار   آلود   ٿيا   زمانا",Shaikh Ayaz
"شعورِ   هستي    جتي    ڪٿي   آ  ،  شعارِ هستي ڪٿي ڪٿي آ
پيئو   پـيـئاريــو  ،   جـيــئو   جيـئـاريـو  ،  مـــــگر   به   اندازِ   عارفانا",Shaikh Ayaz
"اسان جو چاهيو ته  روح  تنهنجو  چپن  مان چُوسي  وٺون  ته  ساقي
گهڙي   نه   گذري   خلاف   پنهنجي   ٿيا سمورا   شراب   خـــــــانا",Shaikh Ayaz
"ڪڏهن ڪڏهن مؤج مَيءِ مان اُڀري خودي وري غرقِ جام ٿي وئي
ڪـــــنـدو   رهـيو    ســـاحــلِ    تمنا سوين   اشارا  ،   سوين   بهانا",Shaikh Ayaz
"مثالِ   سيلاب   وقت   گذري  ،   لُٽي  ڇڏيو   قصرِ   عاشقيءَ   کي
ڪٿي   جبينون    جھڪيون   آلائي  ،  جٿي   هيو  سنگِ آستانا",Shaikh Ayaz
"اڙي! اڙي! ترس ترس، ڪنهن کي  مٽائين  ٿو  بي  خبر  ،  نظر   ڪر
  ايــــــاز     آ   شاعـــرِ   محبـــــت  ،   اڙي   زمـــانا   ،  اڙي   زمانا",Shaikh Ayaz
"ڇا  لاءِ  مرن  ۽  مارن  ٿا  ،  هي  جڳ   جا   جھيڙا   ڇا   معنى ؟
ڪنهن  ساڻ  وڙهين  ٿو  سپني  ۾ ،  هي  گوڙ  بکيڙا  ڇا  معنى ؟",Shaikh Ayaz
"هي ساٿي  ڪهڙا  ساٿي  ها ؟  آ  هر  ڪنهن  پنهنجي  راھه  ورتي،
هو  هَر  ڪنهن  کي  هيکل  وڃڻو ،  هِي  سارا  ميڙا   ڇا   معنى ؟",Shaikh Ayaz
"هي  چوڳو   آهي   چار   گهڙيون  ،   پو   پَنک   پکيڙي  اُڏرين  ٿو ،
ويا هر  ڪنهن  جا  ڪيڏانهن  وَلر ؟  هي  واءُ  وِکيڙا  ڇا  معنى ؟",Shaikh Ayaz
"آ ڪيڏو سمنڊ ۾ اَجھاڳُ پرين، هت ناهي ڪنهن جو ماڳُ پرين!
ڪو ئي  به  ڪنارو  ڪو نه  آهي ،  هي  تُنهنجا  ٻيڙا  ڇا  معنى؟",Shaikh Ayaz
"تو  مَڌُ  پيتو   هن  وَستيءَ   ۾  ،  ۽   واڳ   وٺين  ٿو  مستيءَ  ۾ ،
پَر  تنهنجو  ماڳُ   ايـــــــــاز   ڪٿي ؟  هي  سارا  ليڙا  ڇا  معنى",Shaikh Ayaz
"جي تون اَڃا  نه  ڄاتو ،  آ  ڪير  دُيس  واسي ،
تُنهنجو  جَنم  اَجايو  ،   تُنهنجي   مٽي   اَڻاسي !",Shaikh Ayaz
"آيو   ويو   سڪندر  ،   سيوهڻ   اَڃا   اُتي   آ ،
هُو   کير   ٿر   کڙو   آ  ،   وِيندا   رهيا   وِناسي .",Shaikh Ayaz
"لالَڻ  !   نوان   لَڪن   ۾   نِڪتا  نِياڻَ  آهن ،
ايندا   جِتي   لُڪن   ۾  ،    پانڌيئڙا    پِياسي .",Shaikh Ayaz
"هِي  شام  جو  مياڻي ،  هِي  سونَ   رنگ  پاڻي ،
تَڙ   تي   ٻه   چار  ڏيئا ،  نَڙ  تي  ٻه  چار  لاسي !",Shaikh Ayaz
"منهنجي  اُڪير ڇا هي؟ هي چِٽ چيت من ۾،
مندرِ  ،    اُداس   ڏيئو  ،   اَڌ  راتِ  ،   ديوداسي .",Shaikh Ayaz
"جي  وک  کي  وڌائين ،  اَڄ  ماڳُ  ڏور  ناهي ،
ڏُونگر   ڏريِ   پَيو  آم  ساهَس  ته  ڌارِ  ساسِي !",Shaikh Ayaz
"ساڳُ  پنهنجو  پَلي ،  سِنڌ  پو  ڀي ڀَلي،
ڀاڳ   وارِي   سَدا  ڀونءِ  تي  ڀَر  جھلي.",Shaikh Ayaz
"تو چيو  سنڌڙي  مون  چيو  جندڙي ،
مون   پرولَي   سَلي !  مون  پرولَي  سَلي!",Shaikh Ayaz
"پِريتَ  ليلا  به  آ ،  پِريت  ڪَؤنرُو  به آ،
پِريت پَرکي ته ڪا مون جيان دل جَلي!",Shaikh Ayaz
"وک وِتَري  ڪيو  ٿي  اَچي ،  ٿي  اَچي،
هُو   جھُڙالي   هوا  ،   هُو   گلابي گلي!",Shaikh Ayaz
"سِنڌُ  مَرڻي   نه   آ ،  اي   اياز   آ  اڃا ،
اُڃ   جو   آسرو ، ڪا  ته  پاڻيءَ   کَلي!",Shaikh Ayaz
"نه تَڙَ تي تماچي ، نـه  گـنـدريءَ  گُــذارا ،
اَسـارا اَسـارا  ڪـينجـھر  جـا  ڪـنارا .",Shaikh Ayaz
"اُتر  واءُ  اوتـي  ،  جتـي  عـطر  تـو  تـي ،
هَـيـا هـنـج ! تُـنـهـنـجـا اُتـان  هِـي  اُڏارا !",Shaikh Ayaz
"ڳُنڌي وارَ ڪنهن لاءِ آئينءَ  ڳهيلي ؟
چَري! چاڳ ڪهڙا! ڪٿي چاهه  وارا!",Shaikh Ayaz
"جڏهن کان وئين تُن وِرهَه،  راس  آيون،
نه  گهر  تي  گهٽائون  نه سر  تي  ستارا.",Shaikh Ayaz
"اڃا  رُڃ  مان  رڙ  اچي  ٿي ،  اچي  ٿي،
متان  ائين  سمجهين  مُئا  مور  سارا !",Shaikh Ayaz
"وَڏا  وَڙ  ڪيا  نَڙ ، ڀلــي  آئين  چارڻ !
جَڏا  جيءِ  جـاڳـي  پـيــا  او  جـــيــارا !",Shaikh Ayaz
"اڙي  هي  اُمارا !  مُــئي  ناهه  مَڪلي ،
 ايـــــاز   اڄ  وتاســين  پَٿــر  جـا  پنـارا.",Shaikh Ayaz
"ساري  شــهر  وســايا  پٿر ،  جن  ســــان  چڪنا چور  هُيو،
پوءِ به هُن ٿي نعرا   ماريا ،  مُڙس  ته  ڪو  منصور  هُيو !",Shaikh Ayaz
"وستيءَ وستيءَ، نگريءَ نگريءَ، گيت سان جي گُونج ڪئي،
چانڊوڪيءَ ۾ چَنگُ وڳو ٿي، رات  پرينءَ  جو  پُور  هُيو.",Shaikh Ayaz
"ڪالھ  وفا  جي   ويراني  ۾  ڪهڙي  هرڻي  اُڄ  مُئي !،
سِج   ازل   جي   اک   لڳو   ٿي ،  اُن  ۾  ايڏو  نُور  هُيو !.",Shaikh Ayaz
"دريا  دريا   هُن   جو   مَن   هو  ،  صـحرا  صحرا  نيڻ  هُيا،
پَل  جو  پانڌيئڙو   آيو   هو  ،   وڃڻو  هُن  کي  دُور  هُيو.",Shaikh Ayaz
"ڏينهن تَتي جو آيو  آهين ،  اڳ  ۾  آئين  ڇو  نه   اياز  ،
ڇپري ڇَپري ڇانوَ هُئيم جنهن  وقت  نِمنُ  ۾  ٻُور  هُيو !",Shaikh Ayaz
"ڪري ڪير ٿو هِي پکن مان پُڪارون،
نه منهنجو ملير آ، نه ڪي منهنجا مارون!",Shaikh Ayaz
"رهي گونجندي ڪوُڪ ڪائي فضا ۾
اُڏامي ويون ڪُونجڙين جون قطارون",Shaikh Ayaz
"وِرَهه تنهنجي وستي ورهيه ٿيا وساڻي
کڻي چڻنگ چوليءَ هليو ڪير پارون؟",Shaikh Ayaz
"وڃون ٿا پيا سِير جي اڄ سهاري
نه تُرهو ئي تاڻيو، نه ڪي آهيون تارون",Shaikh Ayaz
"اياز اُن سبب مَي پرستي ڇڏيندو؟
ميان، تون به ڪنهن کي ڏئين ٿو ميارون!",Shaikh Ayaz
