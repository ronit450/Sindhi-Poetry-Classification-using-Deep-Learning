Couplet,Poet
"هيءَ سَينَ نه ڏيندي چَينَ، اُٿي ڏِسُ! ڪوئي آيو آ پيارا!
هي شايد ساڳيو رَمتو آ، اڳ جيئن اُڃايو آ پيارا!",Sheikh Ayaz
"جنهن وقت چراغ شام ٻَري ۽ ميخاني ۾ جام ٻري،
تنهن وقت اسان جو پنڌ پري، پنهنجو به پيارو آ پيارا!",Sheikh Ayaz
"جنهن وقت اسان جي تَندُ تَپي ۽ ساز ٽَپي آواز جهَپي،
تِنهن وقت ڀَلي ڪو ڪَنڌُ ڪپي، جو آيو، ڳايو آ پيارا!",Sheikh Ayaz
"ڏس ڏس ماڻهوءَ جي مٽيءَ کي، مون ڳوڙهي ڳوڙهي سان ڳوهي،
ڪهڙو نه لَسايو آ پيارا، ڇا جام بڻايو آ پيارا!",Sheikh Ayaz
"آ چوڌاري مهراڻُ مَتو، جنهن جو نه پَهي، جنهن جو نه پتو،
هِي رُوح جزيرو حيرت جو، جنهن منجهه سمايو آ پيارا!",Sheikh Ayaz
"ڪنهن ڪاريءَ چڳُ تي رات کُٽي، ڪنهن ڳاڙهي ڳَل تي باک ڦُٽي،
اِئن وقت ڪَٽيو، اِئن عُمر لٽي، سڀ سانگُ سجايو آ پيارا!",Sheikh Ayaz
"هي ڪارو ڪارونڀارُ ته ڏس، هُو ڏورانهون ڏهڪارُ ته ڏس!
مون ڪيڏيءَ جَر جي جهاڳَ مٿان هي ديپُ جلايو آ پيارا!",Sheikh Ayaz
"هيرا ته ڏسو، ڪَنڪر نه هَڻو، ايندو نه وري هي وڻجارو،
ڪُجهه ڏات ڏسو، پو بات ڪيو، هي شورُ اجايو آ پيارا!",Sheikh Ayaz
"هيءَ پنهنجي ڪرڻي ڀرڻي آ، پر سنڌُ “اياز” نه مرڻي آ،
آخر هيءَ رات گذرڻي آ، تو ڇو گهبرايو آ پيارا!",Sheikh Ayaz
"ساري شهر وسايا پٿر، جن سان چڪنا چُور هيو،
پوءِ به هُن ٿي نعرا ماريا، مُڙس ته ڪو منصور هيو!",Sheikh Ayaz
"وستيءَ وَستيءَ، نگريءَ نگريءَ، گيت اسان جي گونجَ ڪئي،
چانڊوڪيءَ ۾ چَنگُ وَڳو ٿي، رات پرينءَ جو پُور هيو.",Sheikh Ayaz
"ڪالهه وفا جي ويراني ۾، ڪهڙي هرڻي اُڃَ مُئي!
سِجُ ازل جي اَکِ لڳو ٿي، اُن ۾ ايڏو نُور هيو!",Sheikh Ayaz
"دريا دريا هُن جو مَن هو، صحرا صحرا نيڻ هُيا،
پَل جو پانڌيئڙو آيو هو، وڃڻو هُن کي دور هيو.",Sheikh Ayaz
"ڏينهن تَتَي جو آيو آهين، اڳ ۾ آئين ڇو نه “اياز”،
ڇَپري ڇَپري ڇانوَ هُئي، جنهن وقت نِمُن ۾ ٻُور هيو!",Sheikh Ayaz
"بي موت مُئا، تولاءِ ڪُٺا، انسانَ هزارين مان نه رڳو،
هن دنيا ۾ اي ديس! هيا، نادان هزارين مان نه رڳو.",Sheikh Ayaz
"جي راههِ اَجل ڪنهن وَرتِي آ، هن ڀُونءِ ڪئي ٻي ڀَرتي آ،
هيءَ ڌرتي توکي پَرتِي آ، مهمان هزارين مان نه رڳو.",Sheikh Ayaz
"اَک ساري رات نه جهَپڪي آ، ۽ شبنم شبنم ٽَپڪِي آ،
جي باکَ گهُري ٿي، بَکُ ته، اي زندان! هزارين مان نه رڳو.",Sheikh Ayaz
"ٿو ساري ڪوبه نه سُڃَ مئا، هو رڃ- مُئا جي اُڃ- مُئا،
ڇا پاپي پرکي پُڃ- مُئا، ارمان هزارين مان نه رڳو.",Sheikh Ayaz
"ڇو چنڊ اسان کي رات- ٺري، ڏي چانڊوڪيءَ جو زهر ڀري؟
آ ڪيڏو پويون پَهر پري! حيران هزارين مان نه رڳو.",Sheikh Ayaz
"تون چئه نه ڪُڇان، تون چئه نه لُڇان،  پر توکان هڪڙي ڳالهه پُڇان؟
تون ڪنهن ڪنهن کي خاموش ڪندين، اعلان هزارين مان نه رڳو.",Sheikh Ayaz
"هي دور “اياز” گذرڻو آ، ۽ پنهنجو وارو ورڻو آ،
ڪو ٻارَڻُ نيٺ ته ٻرڻو آ، امڪانَ هزارين مان نه رڳو.",Sheikh Ayaz
"ڪوئي اُنتيءَ جو امڪان!
سَڏُ پڙاڏو ٻئي حيران.",Sheikh Ayaz
"تڙڦي ٿي تهذيب اڃا،
ڪيڏو وَحشِي آ انسان!",Sheikh Ayaz
"ساڳيا پاپيءَ جا پنجوڙَ،
ساڳيو زور جو آ زندان.",Sheikh Ayaz
"ساڳيو ڏاڍي جو ڏهڪاءُ،
هيڻو اڳ جهڙو حيران.",Sheikh Ayaz
"ساڳيءَ سوريءَ تي منصور،
ساڳيو سرمد تي بهتان،",Sheikh Ayaz
"ساڳي گانڌيءَ لئه گولي،
ساڳيو لال لهوءَ سان گيان.",Sheikh Ayaz
"جي پنهنجو نُور نچائي ويا، ۽ تنهنجي جوت جلائي ويا،
سي لُڙڪ مٽيءَ ۾ لـــــوئــــي ويا، پر ڇا ڇا موتي پائي ويا!",Sheikh Ayaz
"سي وَڻ وَڻ لوڏي واءُ ٿيا، سي پَن پَن ۾ پرلاءُ ٿيا،
جي بَن بَن بِينَ وڄائي ويا، جي تن من واري ڳائي ويا.",Sheikh Ayaz
"مون ڌرتي تُنهنجا ڌِڱ ڏٺا، مون تن جا لويل لِڱَ ڏِٺا،
جن وڙهندي وڙهندي جان ڏني، سي وارا وِيرَ وڄائي ويا.",Sheikh Ayaz
"اڄ ڪو به ڳچيءَ ۾ ڳَٽُ نه آ، ڪو مُڙس انهن جو مَٽُ نه آ،
جي سارا ڪوٽَ اَڏائي ويا، سي گھوٽ اسان کي گھائي ويا.",Sheikh Ayaz
"مون اڻ ٿيڻا انسان ڏٺا، مون سوريءَ تي سو مان ڏٺا،
اي ڌرتي! ڇا ڇا ڪونڌر ها، جي پنهنجا ڪنڌَ ڪَپائي ويا!",Sheikh Ayaz
"مون ويندي تِن جا پيرَ ڏٺا، مون ڇا ڇا مُڙس مٿيرَ ڏٺا !
جي ڪيئي سِجَ اُڀاري ويا، جي ڪيئي سِجَ سَمائي ويا.",Sheikh Ayaz
"مون ڪاتيءَ هيٺان ڪنڌ ڏِٺا، مون ساڻا ساڻا سَنڌَ ڏٺا،
مون ڇا ڇا مائيءَ لال ڏٺا، جي لوئيءَ لَڄَ بچائي ويا",Sheikh Ayaz
"سي جيءَ جيارا ماڻهو ها، سي سڀ کان پيارا ماڻهو ها،
جن ساهه ڏئي ، ويساهه ڏنو، جي دل ۾ درد دُکائي ويا.",Sheikh Ayaz
"هو بادل بادل آيا ها، جن جَل ٿَل ڀالَ ڀَلايا ها!
اي کيتَ کِڙو ، او شال ٽِڙو! هُو پنهنجا مينهنَ وسائي ويا.",Sheikh Ayaz
"ويا پريت ڏئي هُو پاڻيارا، اڄ ڪينجھر تن جا ڪاڻيارا،
ڇا راڱا تن سان رُڃ ڪيا، جي تنهنجي اُڃَ اُجھائي ويا!",Sheikh Ayaz
"هُو پيار پتنگا کامِي ويا، ۽ ڪيڏو دُور اڏامي ويا!
پر تنهنجي منهنجي ڏيئي ۾، هُو پنهنجي جوتِ سَمائي ويا.",Sheikh Ayaz
"ڪلهه رات مسافر آيا ها، جن پنهنجا جيءَ جلايا ها،
ٿي ڇا ڇا ڄَرڪا ڄاڻَ ڪري، هُو ڪيڏا مَچَ مچائي ويا!",Sheikh Ayaz
"ڇا ڇا نه وسيِهَر ـــــــــــــــ وَنگَ هُيا! پر نانگا يار نسنگ هُيا،
ڪي تُنهنجو رُوپ نِکاري ويا، جي تنهنجي سينڌِ سَجائي ويا.",Sheikh Ayaz
"ڇا نعرا ها ڇا نينهن هُيا! هئه مڙس هُيا يا شينهن هُيا!
جي ڏونگر ــ ڏِيلَ ڏڪائي ويا، گجگوڙ ڪري گرمائي ويا.",Sheikh Ayaz
"آ ڪنهن ڪنهن ماڻهوءَ منجهه مڻيا، پر مون کي اهڙا مڙس وڻيا،
جي سارو جڳُ جرڪائي ويا، پر پنهنجو پاڻ ملهائي ويا.",Sheikh Ayaz
"جِن پاسو ورتو ڪُوڙ ڪَنان، هي مُڙس نه ويندا مُور مَنان،
جن واڪي واڪي وَس ڪيا، جي سارو سچ ٻُڌائي ويا.",Sheikh Ayaz
"اڄ ڇوهَه انهن جا ڇوليءَ ۾، اڄ ٻولَ انهن جا ٻوليءَ ۾
اي ڌرتي! تُنهنجيءَ جھوليءَ ۾، جي سُورهيه سِيسُ ڇُپائي ويا.",Sheikh Ayaz
"هي چوٽيءَ چوٽيءَ تي مَشعل، هي جھوليءَ جھوليءَ ۾ گُل ڦُل،
وَيا سانول ڇا ڇا سَڳَ ڇڏي! ڇا جَندڙيءَ کي جَرڪائي ويا!",Sheikh Ayaz
"ڇا سمجهي تن کي جيءَ جَڏي، آ تِن جي ڳاڙهي ڳالهه وڏي،
ها ڇا ڇا ارڏا ڪَنڌ اَڏي! جي تو کي مَيندي لائي ويا.",Sheikh Ayaz
"هي بِرهه به ڪوئي بَڙُ آهي! ڇا جانٺي اُن جي جَڙَ آهي!
مون اُن ۾ ڪيڏا ڏارَ ڏٺا، جي ڇانوَ ڪري ، مَن ڀائي ويا.",Sheikh Ayaz
"اي آري! تنهنجي آڍَ هُئي، پر ڏونگر ڏاڍا ڏاڍ ڪيا!
هِي تُنهنجا پيارا پيرا ها، جي پنهنجو پَنڌُ پُڄائي ويا.",Sheikh Ayaz
"ڪِئن تو کي ڪاري ٻاٽَ مڃان، ٿي چڻنگ ڪري چمڪاٽ اڃا،
آ ٽِم ٽِم ٽِم ٽِم لاٽَ اڃا، جا جوڳي ڪالهه جلائي ويا.",Sheikh Ayaz
"هيءَ جان ته اچڻي وڃڻي آ، پر مرندي مات نه مَڃڻي آ،
مون اهڙا سو ساونت ڏٺا، جي پنهنجو هَٺَ هلائي ويا.",Sheikh Ayaz
"ڏسُ! باکَ ڀليري آئي آ، ڏِسُ! سَنڌُ مٿان سَرهائي آ!
ڇو تن جي لاءِ ”اياز“ رُنين، جي مارُو ماڳُ مَٽائي ويا",Sheikh Ayaz
"هيءَ ڪهڙي مُوڙهي مَت، لوڪو!
ڌرتي به ته آ جَنت، لوڪو.",Sheikh Ayaz
"هي کُنهنبا ويسَ کٿيريءَ تي،
اڄ پريت وڃائي پَت، لوڪو!",Sheikh Ayaz
"هي پيرَ پٽيهر جهڙا ها،
جي پَنڌِ پيا پَربَت، لوڪو!",Sheikh Ayaz
"ڪو مانجهاندي جو ماڳُ به آ؟
آ ساري واٽ اُتَتَ، لوڪو!",Sheikh Ayaz
"اِئن ڪير سڏيندو سوريءَ کي!
ڪنهن ڳالهه مٿان آ ڳَتَ، لوڪو!",Sheikh Ayaz
"مان ٻارُ ته ناهيان، اي جيجل،
جو چنڊُ ڏسان آئيني ۾!",Sheikh Ayaz
"ڪا  اَرتي آتر ويلا آ،
جا گهاوَ وجهي ٿي سيني ۾.",Sheikh Ayaz
"هُو بَرکا بَرکا اچڻو آ،
پر ڪهڙي ماسَ مهيني ۾؟",Sheikh Ayaz
"ڪو ساحِلُ ساحِلُ سپنو هان،
مان ساري رات سَفيني ۾.",Sheikh Ayaz
"هي ديسُ ٻري ٿو نفرت سان،
هي ديسُ  ڪَڙهي ٿو ڪيني ۾.",Sheikh Ayaz
"ٿو اَمرت لاءِ “اياز“ ڏسان،
مان پنهنجي خُونَ پسيني ۾.",Sheikh Ayaz
"هيءَ هُرکُر رَين- بَسيرن جي،
ٿي ويندي ساکَ سَويرن جي.",Sheikh Ayaz
"جي واڳَ وٺين ها ڏاگهَن جي،
ڇو ڪاڻ ڪڍين ها ڏيرن جي؟",Sheikh Ayaz
"او شال! عُقابن سان اٽڪان،
مان واهَر ٿي واهيرن جي!",Sheikh Ayaz
"آ رات لَڙي، هُو اچڻو آ،
تون ڇوڙ نه پايَل پيرن جي.",Sheikh Ayaz
"مون مُرڪي پنهنجو پاند ڏٺو،
رُتِ آئي ڳاڙهن ٻيرن جي!",Sheikh Ayaz
"ميهارَ ملَڻ جي ويلا آ،
ڪَرِ ڳالهه گهَڙن ۽ گهيرن جي.",Sheikh Ayaz
"ٿي ساري سنڌ “اياز” نَچي،
ڇا ڇَم ڇَم آندَءِ ڇيرن جي!",Sheikh Ayaz
"اي قوم! ٻُڌايا ٿي قِصا ڪلهه توکي مون تقـــــديرن جا،
اڄ باغيءَ باغيءَ جي سِــــر تـــي، ٿو تـــاجَ ڏســــان تعــذيــــزن جـــا.",Sheikh Ayaz
"ڪو ڪيئن نه ڊوڙي مقتل ڏي، آ رَتُ ۾ خوشبو مينديءَ جي،
ڪو ڪيئن نه موٽي زندان ڏي، ٿا زُلف ڇِڪن زنجيرن جا!",Sheikh Ayaz
"هُو ڪُوڙا ڪانئر ڪَـــــــڙڪَــــن ٿا، ۽ لاش هوا ۾ لَڙڪن ٿا،
پر ڳاڙها جھنڊا ڦَڙڪـــــــــــن ٿا ، ڇا رنگ ڏِٺم رهگيرن جــــا ! .",Sheikh Ayaz
"اڄ لال لَهوءَ جي سَرگم تي، ٿــــي مُنهنـــجي ڌرتي رقص ڪَري،
مُنـــــهن هيڊَ ٿيا غَـــــــدارن جا، بي شـــــرم وڏيــــــرن پـــيـــرن جا.",Sheikh Ayaz
"هِي ماڻــــــهو وِھَه جـــــو ڍُڪّ ٿيا، جئن لُڪ لڳي تئن رُڪ ٿيا،
اڄ آزاديءَ جي نـــــــعري ســـــان، ســـــڀ درد ويا دلـــــگـــيـــرن جا.",Sheikh Ayaz
"هَر دوکي جي ديوار ڊَٺي ۽ اُن جــــــي سِـــرَ ســـــِرَ ســـــان نه ملي،
اڄ ڊوڙي هـــــــر ڪــــــــــو ديــــــــوانو ٿــو کـــــولي بندَ اَسيرن جا.",Sheikh Ayaz
"اڄ هر ڪــــــــــــنهن جو هـــــي رايو آ، تو نينهنُ ‘ايــاز’ نڀــــايو آ،
تو ڳــــــــاتا گيت بغاوت جا، تو لاٿا زنگَ ضميرن جا",Sheikh Ayaz
"سو وقت به اچڻو آ ساٿي! هي خوابُ حقيقت ٿي ويندو،
جذبات اِئين اُڀِري ايندِي، هر حرف قيامت ٿي ويندو.",Sheikh Ayaz
"هي ٿَنڀا ٿوڻيون ڦاهيءَ جا، رَهندا نه وڏيري شاهيءَ جا،
ڪو آزاديءَ اشارو ڄڻ هي لفظ ‘سياست’ ٿي ويندو.",Sheikh Ayaz
"ڪا سُهڻي ڪو ميهارُ ٻُڏو پر پارِ هزارن ۾ ويندا،
درياههَ جڏهن دَڙَ لاتا پو، هُو سارو دَهشت ٿي ويندو.",Sheikh Ayaz
"جنهن وقت به نڪتي سِجَ ڪَني، ٿِي پنهنجي چانديءَ جيئن ٻَني،
وَرُ ساريندو آ جِيئن وَنِي، انسانُ محبت ٿي ويندو.",Sheikh Ayaz
"دنيا ته ’اياز‘ ڦِري پيئي، ڏِس! ڏِس! ديوارِ ڪِري پيئي!
هي رَنج ته سارو سپنو آ ۽ آخر راحت ٿِي ويندو",Sheikh Ayaz
