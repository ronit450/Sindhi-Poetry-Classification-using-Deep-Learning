Couplets,Poet
"اوهان ناهيو ته پنهنجي دل، بهارن سان ٿا وندرايون
اسان ڏي جي اوهان ايندؤ، بهارن کي نه ڏسندا سين",Tanveer Abbasi
"اڪيلا ئي اڪيلا موج سان، پوندا سين الجهي اڄ
سهارن کي نه ڏسندا سين، ڪنارن کي نه ڏسندا سين",Tanveer Abbasi
"اسان سونهان زماني جا، اسان جو ماڳ سان مطلب
ڏکين واٽن، ورن وڪڙن ۽ چارن کي نه ڏسندا سين",Tanveer Abbasi
"اجھو نڪتو، وِهائو هاڻي ڪاري رات ٿي پوري
اجھو ٿي روشني ٿيئي، هاڻي تارن کي نه ڏسندا سين",Tanveer Abbasi
"نظر آهي صورت جي محتاج ڪڏهين
ڪڏهن حسن آهي نظر جو سوالي",Tanveer Abbasi
"اسانجي خوشين تي ٿي پاڻي ڦري ويو
ڏٺي سين ڪڏهن اک اوهانجي جي آلي",Tanveer Abbasi
"اوهين به پارس ناهيو سپرين، اسين به پارس ناهيون
پيار ڇهي ويو اسان ٻنهين کي، سونا ٿي پيا آهيون
",Tanveer Abbasi
"ناسي اکڙين وارا ماڻهو، جاڙين ڀروئن وارا ماڻهو،
منهنجي حياتي منهنجو جياپو، منهنجي خوشي تو پارا ماڻهو!",Tanveer Abbasi
"هيءَ حياتي ڪيئن گـذري ها، جيئڻ ڏاڍو مشڪل ٿئي ها،
جي نه ملن ها هن دنيا ۾، تو پارا ڪي پيارا ماڻهو!",Tanveer Abbasi
"ماڻهو ماڻهن جهڙا پر ڪي، ڪنهن لئه ڪهڙا ڪنهن لئه ڪهڙا،
مکڙين جهڙا ماکيء جهڙا، سڀ کي پنهنجا پيارا ماڻهو!",Tanveer Abbasi
"تنهنجي ٽهڪن جي ٽڙندڙ، گلڙن جا هار ڳچيءَ پائيندا،
جي دنيا کان هارائي،  ايندا تو وٽ دکيارا ماڻهو!",Tanveer Abbasi
"تنهنجي محفل ۾ اچڻ ٿو چاهيان
تنهنجو ديدار ڪرڻ ٿو چاهيان",Tanveer Abbasi
"تو سان مان عشق جو اظهار ڪري
تنهنجي حيراني ڏسڻ ٿو چاهيان",Tanveer Abbasi
"پاند خالي ڪري آيس ان لئه
تو کان ڪجهه آءُ گهرڻ ٿو چاهيان",Tanveer Abbasi
"مون کي ڏيو باهه ته مان پاڻ جلان
ڏيئو آهيان مان ٻرڻ ٿو چاهيان",Tanveer Abbasi
"ڪو پٿاري نه پٿاري دامن
مان ته لڙڪ آهيان ڪِرڻ ٿو چاهيان",Tanveer Abbasi
"لڪايو مون، سُرهاڻ چغلي هنئي
پڇن پيا هتي ڪير آئي هئي؟",Tanveer Abbasi
"نهاري ۽ نظرن کي ڦيري ڇڏيئي
ٻنهي جي انهيء ۾ چڱائي هئي۔",Tanveer Abbasi
"هئا وار، چَپ، ڳل سڀ هڪ طرف
طرف ٻئي غزل گيت وائي هئي۔",Tanveer Abbasi
"سدائين ائين ڪين گهٻرائبو آ
کُليءَ دل سان ڪڏهن ته ڳالهائبو آ",Tanveer Abbasi
"نه شوخن سان دل کي ڪو اٽڪائبو آ
جي اٽڪائبو آ ته پڇتائبو آ",Tanveer Abbasi
"ٻين جي اڳيان جيئن شرمائجو ٿا
اسان جي اڳيان ايئن نه شرمائبو آ",Tanveer Abbasi
"سڄي عمر پڙهبو پيو آ سبق هڪ
پنو عشق جو ايئن نه اٿلائبو آ",Tanveer Abbasi
"زبان مان جڏهن ڪو اکر ڪين اُڪلي
انهيءَ وقت اکڙين سان ڳالهائبو آ",Tanveer Abbasi
"اوهان سان رڳو دل کي وندرائبو آ
نه کٽبو ئي آهي نه هارائبو آ",Tanveer Abbasi
"ڪڏهن دشمنن ۾ به ڊپ ناهي ٿيندو
ڪڏهن دوستن ۾ به گهٻرائبو آ",Tanveer Abbasi
"تڏهن شعر تنوير لکبو آ پاڻهي
  جڏهن گهاءُ دل تي ڪوئي کائبو آ ",Tanveer Abbasi
"ڪالهه توسان جو رُسي آيس مان،
بس ائين سمجهه ڪُسي آيس مان.",Tanveer Abbasi
"هاڻي سوچيان ٿو ته ڪاڏي وڃجي،
تنهنجي محفل مان اٿي آيس مان.",Tanveer Abbasi
"در جي کڙڪي ۽ ڏسين مون کي تون،
ڀانئجان ايئن ته ڀُلي آيس مان.",Tanveer Abbasi
"مان ته ڀانيان ٿو هيس تو وٽ ئي،
تون چوين ٿي ته وري آيس مان.",Tanveer Abbasi
"تو وٽ آيس نه ڪڏهن خالي هٿ،
هر دفعي درد کڻي آيس مان.",Tanveer Abbasi
"جيءُ جهوري ڏسان ته ڇا ٿو ٿئي،!
چنگ چوري ڏسان ته ڇا ٿو ٿئي!",Tanveer Abbasi
"ڳالهه دل ۾ رکيم، ته ڪجهه به نه ٿيو،
تو سان اوري ڏسان ته ڇا ٿو ٿئي!",Tanveer Abbasi
"تون پري ٿئين ته ٿيو جيئڻ مشڪل،
آءُ اوري، ڏسان ته ڇا ٿو ٿئي!",Tanveer Abbasi
"سر گهُريم ٿي، ته چنگ ويو کسجي،
سر کي گهوري ڏسان ته ڇا ٿو ٿئي!",Tanveer Abbasi
"پيارو پيارو اهو پَلُ ويو لکجي
تو نهاريو ته غَزلُ ويو لکجي",Tanveer Abbasi
"تنهنجي پوشاڪ جيان ئي سُرهو
جملو ڪو رنگ رَتَلُ ويو لکجي",Tanveer Abbasi
"ڍنڍ جي منهن تي سندءِ جيان
آهي ڪو نيل ڪَمَلُ ويو لکجي",Tanveer Abbasi
"رات جي اک ۾ ڪاتب کان
ڪارو ڪارو آ ڪَجَلُ ويو لکجي",Tanveer Abbasi
"ڪيئن تقدير لکڻ واري کان
عشق سان لفظ اَجَلُ ويو لکجي",Tanveer Abbasi
